खेलाडीलाई अपशब्द प्रयोग गरेर गाली गर्ने ट्रम्पमाथि खनियो खेल जगत्

बीबीसीअमेरिकी राष्ट्रपति डोनल्ड ट्रम्प अब आफ्नो टिप्पणीका कारण खेल जगतको निशानामा परेका छन् ।ट्रम्पले शुक्रबार नेशनल फुटबल लीग (एनएफएल) का मालिकले राष्ट्रगानको समयमा विरोध प्रदर्शन गर्ने खेलाडीलाई निकाल्नुपर्ने बताएका थिए ।ट्रम्पले ती खेलाडीका लागि अपशब्द प्रयोग गरेका थिए ।यसको जवाफमा सोसल मिडियामा ट्रम्पले कडा आलोचनाको सामना गर्नुपरेको थियो । एनएफएलको एक समूहका मालिकले ट्रम्पको टिप्पणी आहत गरिदिने किसिमको भएको बताए  ।ट्रम्पले के भनेका थिए ?शुक्रबार राती ट्रम्पले अलाबामामा एक र्यालीमा देशको राष्ट्रगानको समयमा विरोध प्रदर्शन गर्ने एनएफएल खेलाडीलाई उनको समूहबाट निकाल्नुपर्ने बताएका थिए ।उनले ती रंगभेदी प्रदर्शनबारे कुरा गरिरहेका थिए जसलाई पछिल्लो वर्ष खेलाडी कोलिन केपरनिकले सुरु गरेका थिए । कोलिन राष्ट्रगानको क्रममा उभिनुको साटो आफ्नो विरोध जताउनका लागि घुँडा टेकेर बसेर थिए ।ट्रम्पले भनेका थिए, ‘जब एनएफएल मालिक भनिने कुनै व्यक्तिले हाम्रो झण्डाको अपमान गरे, उनलाई तपाईं हेर्न रुचाउनु हुन्छ । ती (अपशब्द) लाई तुरुन्त मैदानबाट बाहिर निकाल । अब उनी कुनै समूहको हिस्सा होइनन् ।’एनएफएलको जवाफःएनएफएएल कमिश्नर रोजर गूडेलले एक बयान जारी गर्दै राष्ट्रपतिको टिप्प्णीले सम्मानको कमी देखाएको बताएका छन् ।यसमा ट्रम्पले रोजर गूडेल खेलाडीको तर्फबाट गरिएको देशको अपमानलाई जायज ठहराउने कोसिस गरिरहेको भन्ने टिप्पणी दिएका छन् ।एनएफएल प्लेयर्स असोसिएशनका अनुसार राष्ट्रपतिले खेलाडीलाई अप्रत्यक्ष रुपमा ‘चुप लाग र खेल’ भनेर सीमा पार गरिदिएका छन् ।कोलिन केपरनिकको समूह सान फ्रान्सिस्को फोर्टीनाइनर्सका सिइओ जेड योर्कले आफू सकारात्मक परिवर्तनका लागि आफ्ना खेलाडीको समर्थन गरिरहने बताएका छन् । उनले भने, ‘राष्ट्रपतिको रुखो र आपत्तिजनक टिप्प्णी यो देशको मूल भावना विपरित हो ।’ 
