पूर्व खेलाडीको आरोपपछि श्रीलंकामाथि आइसीसीको अनुसन्धान शुरु

कोलम्बो । श्रीलंकाको पूर्व खेलाडीले लगाएको आरोपबारे क्रिकेट टिममाथि अन्तर्राष्ट्रिय क्रिकेट काउन्सिलले भ्रष्टाचारको अनुसन्धान शुरु गरेको छ ।४६ वर्षीय पर्मोदया विक्रमासिंघेले राष्ट्रिय टोलीमाथि ‘अप्राकृतिक’ खेल प्यार्टन र खेलाडी छनौटको आरोप लगाएका थिए ।‘अहिले श्रीलंकामाथि आइसीसीको भ्रष्टाचारबिरोधी युनिटले अनुसन्धान गरिरहेको छ,’ आइसीसीले बताएको छ ।श्रीलंकाली क्रिकेटले विज्ञप्ति जारी गर्दै हालका खेलाडीहरुले विक्रमासिंघेको आरोपलाई तथ्यहिन बताएको उल्लेख गरेको छ ।विज्ञप्तिमा उनको भनाईलाई उपेक्षणीय र दुःखद भएको बताइएको छ ।श्रीलंकाका कप्तान दिनेश चण्डिमाल लगायत करारमा रहेका ४० खेलाडीले श्रीलंकाली क्रिकेट बोर्डलाई विक्रमासिंघेको आरोपमाथि तत्काल छानविन गर्नुपर्ने मागसहितको पत्र बुझाएको भोलिपल्ट नै आइसिसीले अनुसन्धान शुरु गरेको जानकारी दिएको हो ।विक्रमासिंघे श्रीलंकाको क्रिकेट टोलीमा फास्ट बलरको रुपमा खेल्थे । उनी राष्ट्रिय खेलाडी छनौट टोलीका सदस्यसमेत रहिसकेका छन् । सन् १९९६ को विश्वविजेता टोलीका सदस्य रहेका उनले हालै एक अन्तर्वार्तामा हाल टोलीको कमजोर प्रदर्शनको जिम्मेवार वर्तमान व्यवस्थापन भएको भन्दै सो आरोप लगाएका थिए ।
