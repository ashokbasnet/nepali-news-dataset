अर्को लफडामा शेन वार्न, पोर्न स्टारमाथि हातपातको आरोप

लण्डन । अस्ट्रेलियन पूर्व क्रिकेटर शेनवार्नमाथि एक पार्ने स्टारमाथि हातपात गरेको आरोप लागेको छ ।वार्नले एक नाइटक्लबमा भएको भनाभनका क्रममा लण्डनमा काम गर्ने भालेरी फक्स नाम गरेकी पोर्न स्टारमाथि हातपात गरेको आरोप लगाइएको हो ।३० वर्षीया भालेरी फक्सले वार्नविरुद्ध प्रहरीसमक्ष उजुरी दर्ता गरेकी छिन् भने ट्वीटरमा चोट लागेको अनुहार सेयर गरेकी छिन् ।द सनका अनुसार शुक्रबार राती दुई जनाबीच भनाभन भएको प्रत्यक्षदर्शीहरुले बताएका छन् । त्यसपछि भालेरी अनुहार समात्दै भुइँमा लडेको देखिएको बताइएको छ ।स्थानीय प्रहरीले यसबारे अनुसन्धान गरिरहेको बताएको छ र घटनाबारे जाँच गर्न क्लबको सिसिटिभी फुटेज मगाएको छ ।भालेरी र वार्नसँगै क्लब गएका थिए वा त्यहाँ भेटेका थिए भन्ने यकिन भएको छैन ।वार्न हाल इंग्ल्याण्डका क्रिकेट कमेन्टेटरका रुपमा कार्यरत छन् ।वार्न यस्तो घटनामा मुछिएको पहिलो पटक भने होइन । उनी प्लेब्वाई क्रिकेटरका रुपमा परिचित छन् ।सन् २००० मा वार्नले एक बेलायती नर्सलाई सेक्स मेसेज पठाएको पुष्टि भएपछि उनलाई अस्ट्रेलियन क्रिकेट टोलीको उपकप्तान पदबाट हटाइएको थियो ।पाँच वर्षपछि वार्नले धोका दिएको आरोप लगाउँदै उनको श्रीमति सिमोन कालाहानले सम्बन्धविच्छेद गरेकी थिइन् । त्यसपछि कालाहान पुनः वार्नसँग फर्किए पनिसन् २००७ मा अर्को युवतीलाई पठाउनुपर्ने मेसेज गल्तीले कालाहानलाई पठाएपछि उनले पुनः वार्नलाई छाडेकी थिइन् ।वार्नले बेलायती मोडल एलिजाबेथ हर्लेसँग इन्गेजमेन्ट गरे पनि तीन वर्षपछि दुवै अलग भएका थिए । पछिल्लो समय उनको सम्बन्ध अस्ट्रेलियन मोडल एमिली सियर्ससँग रहेको बताइएको थियो ।
