एथ्लेटिको फर्किए कोस्टा

म्याड्रिड । डिएगो कोस्टा चेल्सीबाट आफ्नो पुरानो क्लब एथ्लेटिको म्याड्रिड फर्किएका छन् ।च्याम्पियन्स लिगमा दुई टोलीबीच खेल हुने एक दिनअघि ५.८ करोड पाउण्डमा कोस्टा एथ्लेटिकोसँग अनुबन्ध भएका हुन् ।एथ्लेटिकोले गत हप्ता चेल्सीसँग कोस्टालाई अनुबन्ध गर्ने विषयमा सम्झौता गरेको थियो । कोस्टाले एथ्लेटिकोमा मेडिकल पास गर्नुका साथै करारमा हस्ताक्षर गरिसकेका छन् ।एथ्लेटिको छाडेपछि कोस्टाले चेल्सीमा ३ वर्ष विताएका थिए ।यद्यपि, एथ्लेटिकोमाथि ६ महिना ट्रान्सफर ब्यान लागेको कारण जनवरीसम्म कोस्टाले डिएगो सिमिओनीको टोलीका खेल्न पाउने छैनन् ।बुधबार चेल्सी र एथ्लेटिकोबीचको खेल उनले स्ट्याण्डबाट हेर्नुपर्नेछ ।चेल्सीका प्रशिक्षक एन्टोनियो कोन्टेसँग कोस्टाको लामो विवाद विधिवत रुपमा अन्त्य भएको छ ।कोन्टेले कोस्टाप्रति कुनै नराम्रो भावना नरहेको बताएका छन् ।उता, कोस्टाले पनि चेल्सी क्लब र समर्थकलाई धन्यवाद दिएका छन् ।  
