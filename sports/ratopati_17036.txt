रोनाल्डोको प्रेरणामा पोर्चुगलको विश्वकप छनौटको सपना कायम

एन्डोरा । अतिरिक्त खेलाडीको रुपमा मैदान छिरेर गोल गर्दै क्रिस्टिायनो रोनाल्डोले पोर्चुगलको विश्वकपमा स्वतः छनौट हुने सम्भावना कायम राखेका छन् ।युरोपेली विश्वकप छनौटको समूह बीको शीर्ष स्थानमा रहेको स्वीटजरल्याण्डले हंगेरीलाई ५–२ गोलअन्तरले पराजित गरेपछि पोर्चुगलले एन्डोरालाई हराउन आवश्यक थियो ।पहिलो हाफपछि मैदान प्रवेश गरेका रोनाल्डोले ६३ औँ मिनेटमा गोल गर्दै पोर्चुगललाई अग्रता दिलाए । पोर्चुगलका लागि उनको यो किर्तिमानी ७९ औँ गोल हो । खेलको अन्त्यतिर आन्द्रे सिल्भाले अर्को गोल गर्दै पोर्चुगलको जीत सुनिश्चित गरे ।अब मंगलबार हुने अन्तिम खेलमा स्वीसलाई हराए पोर्चुगल स्वतः विश्वकपका लागि छनौट हुनेछ ।स्वीटजरल्याण्डको तीन अंकको अग्रता भए पनि पोर्चुगलको गोलअन्तर स्वीटजरल्याण्डभन्दा राम्रो रहेको छ ।निलम्बनबाट मात्र एउटा पहेँलो कार्ड टाढा रहेको कारण रियल म्याड्रिडका फरवार्ड रोनाल्डोलाई प्रशिक्षक फर्नान्डो सान्तोषले बेन्चमा राखेका थिए ।मंगलबारको खेल जित्न नसके पोर्चुगल प्लेअफ खेल्न बाध्य हुनेछ । उक्ता ९ खेलमा ९ वटामा विजयी स्वीटजरल्याण्डलाई छनौट हुन मात्र १ अंक आवश्यक रहेको छ ।
