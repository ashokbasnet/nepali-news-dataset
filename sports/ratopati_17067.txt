बार्सिलोनालाई च्याम्पियन्स लिगबाट हटाउन नेयमारको माग

पेरिस । वफादारिताबापत आफूलाई दिइएको २.३ करोड पाउण्ड बोनसबारे बार्सिलोनाले विवाद खडा गरेको भन्दै नेयमारले युरोपेली फुटबलको नियामक निकाय युइएफएसँग क्लबलाई च्याम्पियन्स लिगबाट प्रतिबन्ध गर्न माग गरेको स्पेनिस मिडियाहरुले दाबी गरेका छन् ।ब्राजिलियन स्टार खेलाडीका वकिलहरुले बार्सिलोनाले बोनस रकम बापत २.३ करोड पाउण्ड रकम नदिए पूर्व क्लबविरुद्ध कडा कदम चाल्न सुझाव दिएका थिए । बार्सिलोना यो सिजन बार्सिलोना छाडेर फ्रेन्च क्लब पेरिस सेन्ट जर्मेन आएका छन् ।स्पेनिस पत्रिका एएसका अनुसार युइएफएले नेयमारको आग्रहलाई तत्कालै खारेज गरेको थियो ।जुलाई ३१ सम्म नेयमार बार्सिलोनामा रहे बार्सिलोनाले उक्त रकम तिर्नुपर्ने हुन्थ्यो । त्यही भएर नेयमार र पीएजसीबीचको सम्झौता अगस्तसम्मलाई रोकिएको थियो । तर, बार्सिलोनाले भने नेयमारले सो अवधि अगावै नेयमारले अन्य क्लबसँग छलफल शुरु गरेको बताउँदै उक्त करारलाई नमान्ने बताएको थियो ।यता, नेयमारलाई क्लबमा भित्र्याउन प्रमुख भूमिका खेलेका निर्देशक राउन सानलेहीले क्याम्प नाउ छाडिसकेका छन् ।बार्सिलोनाबाट विश्वकिर्तिमानी रकममा पेरिस आएपछि नेयमारले उत्कृष्ट शुरुवात गरेका छन् । शुरुवाती आठ खेलमा उनले आठ गोल गरेका छन् ।
