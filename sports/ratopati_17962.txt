समुद्री आँधीका कारण नेपाल र हङकङबीचको खेल स्थगित

हङकङ । नेपाल र हङकङबीच विश्व क्रिकेट लिग च्याम्पियनसीप अन्तर्गत आइतबार हुने भनिएको दोस्रो खेल समुद्री आँधीका कारण स्थगित भएको छ । आज हुने भएको खेल भोलि खेलाइने छ ।सिंगल नाम दिइएको आँधी खानुन प्रान्तबाट हङकङतर्फ बढिरहेको स्थानीय सञ्चारमाध्यमले जनाएको छ । आँधी आउने भएपछि प्रशासनले सर्वसाधारणहरुलाई सतर्कता अपनाउन आग्रह गरेको छ ।नेपाली खेलाडीहरु पनि होटलमा नै बसेका छन् ।शनिबारदेखि नै हङकङको मौसम प्रभावित भएपछि नेपाली टोलीले सामन्य नियमित अभ्यास गरेका थिए ।पहिलो खेलमा हङकङसँग ८३ रनले पराजित भएपछि नेपाललाई दोस्रो खेल जित्नै पर्ने दबाब रहेको छ ।यता, ज्वारोका कारण पहिलो खेल गुमाएका शरद भेषवाकर नेपाल फर्किएका छन् ।
