नापोलीलाई हराउँदै सिटी शीर्ष स्थानमा

म्यान्चेस्टर । म्यान्चेस्टर सिटीले नापोलीलाई पराजित गर्दै च्याम्पियन्स लिगको समूह शीर्ष स्थानमा कायम रहन सफल भएको छ ।दुई उत्कृष्ट आक्रामक टोलीको भिडन्तलाई निकै उत्सुकतासाथ हेरिएको थियो ।खेलको शुरुवातमा नै राहिम स्टर्लिङ र ग्याब्रियल जिससले गोल गर्दै सिटीलाई २–० को अग्रता दिलाए ।इटालियन लिगको शीर्ष स्थानमा रहेको नापोलीले खेलमा दुईवटा पेनाल्टी पाएको थियो । तर, सिटीका गोलकिपर एडर्सनले ड्राइस मर्टेन्सको पहिलो पेनाल्टी बचाउ गरे । दोस्रो पेनाल्टीलाई अमाडो डिवाराले गोलमा परिणत गरे ।सिटीका प्रशिक्षक पेप ग्वार्डिओलाले सिटीले बलियो प्रतिद्वन्द्वीविरुद्ध हासिल गरेको जीतको खुलेर प्रशंसा गरे ।उता, साख्तार डोनेस्कले फेयनुर्डलाई २–१ गोलअन्तरले पराजित गर्यो ।समूह जीमा मोनाको बेसिक्टाससँग १–२ गोलअन्तरले पराजित भयो भने आरबी लेइपजीगले एफसी पोर्टोले ३–२ गोलअन्तरले पराजित गर्यो ।  
