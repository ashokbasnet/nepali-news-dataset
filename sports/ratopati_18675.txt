पाकिस्तानका खेलाडीलाई म्याच फिक्सिङको अफर

इस्लामाबाद । पाकिस्तानी क्रिकेट टोलीका एक खेलाडीलाई म्याच फिक्सरले अफर गरेको पाकिस्तानी क्रिकेट बोर्डले जनाएको छ ।पाकिस्तानी क्रिकेट बोर्डका अध्यक्ष नाजामा सेठीले खेलाडीलाई अफर आउने बित्तिकै उनले यसको जानकारी बोर्डलाई गराएको उल्लेख गरेका छन् । बोर्डलेअन्तर्राष्ट्रिय क्रिकेट काउन्सिल (आइसीसी) यस घटनाबारे जानकारी गराइसकेको छ ।पाकिस्तानी मिडियाका अनुसार श्रीलंकाविरुद्ध अबुधावीमा बुधबार भएको तेस्रो एकदिवसीय खेलअघि कप्तान सर्फराज अहमदलाई म्याच फिक्सिङका लागि अफर आएको थियो ।यस्तो अफरबारे बोर्डलाई जानकारी नगराए ६ देखि आजीवन प्रतिबन्धको सजायको व्यवस्था छ ।यसअघि पाकिस्तानका तीव्र गतिका बलर मोहमद इरफानले दुई पटक यस्तो अफरबारे रिपार्ट नगरेको भन्दै आइसीसीले उनलाई १ वर्षका लागि प्रतिबन्ध गरेको थियो ।पाकिस्तानले तेस्रो एकदिवसीय खेल ७ विकेटले जित्दै पाँच खेलको श्रृंखलामा ३–० ले कब्जा जमाएको छ ।  
