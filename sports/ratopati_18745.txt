रोनाल्डोको गोलको खडेरीका बावजुद रियल विजयी

म्याड्रिड । इबारमाथि सहज जित निकाल्दै डिफेन्डिङ च्याम्पियन रियल म्याड्रिड ला लिगाको तेस्रो स्थानमा उक्लिएको छ ।खेलमा रियलले इबारको आत्मघाती गोलको मद्दतले अग्रता लिएको थियो । मार्को असेन्सियोको क्रसलाई पाउलो ओलिभिएराले आफ्नै पोष्टको जाली चुमाएका थिए । लगत्तै इस्कोको पासमा असेन्सियोले रियलको अग्रता दोब्बर बनाए ।खेलमा पूर्ण नियन्त्रण बनाएको रियलका लागि क्रिस्टियानो रोनाल्डो र इस्कोको प्रहार गोलमा परिणत हुन सकेन ।खेलको दोस्रो हाफको अन्त्यतिर मार्सेलोले अर्को गोल थपेपछि रियल ३–० ले विजयी भयो ।यस सिजन एक मात्र गोल गर्न सफल भएका रोनाल्डोको लागि आइतबार राती अर्को निराशजनक खेल हुन पुग्यो । उनले थुप्रै अवसर गुमाए भने उनको प्रहार गोलकिपर मार्को डिमिट्रोभिचले रोका थिए ।जीतपछि रियलले शीर्ष स्थानमा रहेको बार्सिलोनासँगको दुरी ५ अंकमा झारेको छ । २० अंकसहित रियल तेस्रो स्थानमा रहन सफल भएको छ ।उता, आइतबारकै अन्य खेलमा एथ्लेटिको म्याड्रिडले सेल्टाभिगोलाई १–० गोलअन्तरले हराउँदै चौँथो स्थानमा रहेको छ । भिल्लेरियालले लास पालामासलाई ४–० ले हराउँदा एथ्लेटिक बिल्बाओ भने लेगानेससँग १–० ले स्तब्ध हुनपुग्यो ।
