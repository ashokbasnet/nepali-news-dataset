नेयमारले रातोकार्ड पाउँदा कभानी बने नायक

पेरिस । नेयमारले रातोकार्ड खाँदै बाहिरिएपछि एडिसन कभानीले नायक बन्दै पेरिस सेन्ट जर्मेनलाई हारबाट जोगाएका छन् ।कभानीले ९३ औँ मिनेटमा फ्रिकिकबाट गोल गरेपछि पीएसजीले मार्सेसँग २–२ को बराबरी गर्न सफल भएको हो ।खेलमा लुइस गुस्ताभोले गोल गर्दै मार्सेलाई अग्रता दिलाएका थिए । तर खेलको ३३ औँ मिनेटमा गोल गर्दै खेल बराबरीमा ल्याए । किर्तिमानी रकममा पीएसजी आएपछि उनको यो दशौँ गोल हो ।खेलको ७८ औँ मिनेटमा फ्लोरियान थाउभिनले मार्सेलाई अग्रता दिलाए । नेयमारले दुई मिनेटको अन्तरालमा दुईवटा पहेँलो कार्ड खाँदै मैदान छाड्न परेपछि पीएसजी थप संकटमा परेको थियो ।तर, कभानीको २५ यार्ड टाढाबाट हानेको फ्रिकक क्रसबारमा लाग्दै जाली चुमेपछि खेल बराबरीमा सकिएको थियो ।ले क्लासीके भनिने यस खेलमा पीएसजीका समर्थकलाई मार्सेको स्टेडियममा आउन प्रतिबन्ध गरिएको छ । खेलअघि मार्सेका समर्थक प्रहरीसँग भिडेका थिए ।खेलका दौरान कर्नर किक हान्न पुगेका नेयमारलाई मार्सेका समर्थकहरुले विभिन्न वस्तुले हिर्काएका थिए । उनलाई प्रहरीले सुरक्षा नै दिन परेको थियो ।यस सिजन अपराजित रहेको पीएसजी चार अंकको अग्रता सहित लिगको शीर्ष स्थानमा रहेको छ ।उता, म्यान्चेस्टर युनाइटेडका पूर्व विंगर मेम्फिस डिपेले करियरको पहिलो ह्याट्रिक गर्दा लियोनले ट्रोयेसलाई ५–० ले हराउँदै लिगको चौँथो स्थानमा उक्लिएको छ ।  
