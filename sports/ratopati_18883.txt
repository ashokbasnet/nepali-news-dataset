एभर्टनका प्रशिक्षक कोम्यान बर्खास्त

लण्डन । आफ्नै घरेलु मैदानमा आर्सनलसँग ५–२ गोलअन्तरले पराजित हुँदै रेलिगेसन जोनमा परेपछि एभर्टनले प्रशिक्षक रोनाल्ड कोम्यानलाई बर्खास्त गरेको छ ।क्लबले वक्तव्य जारी गर्दै कोम्यानले पछिल्ला १६ महिनामा गरेको सेवाका लागि धन्यवाद ज्ञापन गरेको छ ।यस सिजन ९ मध्ये मात्र दुई खेल जित्दै एभर्टन लिगको १८ औँ स्थानमा सिमित  बनेको छ ।आइतबार भएको खेलपछि कुरा गर्दै कोम्यानले आफू अहिलेको स्थिति बदल्न सक्षम रहेको विश्वास व्यक्त गरेका थिए ।प्रिमियर लिगमा यो सिजन बर्खास्त हुने कोम्यान तेस्रो प्रशिक्षक बनेका छन् । उनीअघि फ्रांक डि बोयरले क्रिस्टल प्यालेस तथा क्रेग सेक्सिपियरले लेस्टर सिटी छाडेका थिए ।५४ वर्षीय डच खेलाडीले गत सिजन एभर्टनलाई लिगको सातौँ स्थानमा पुर्याएका थिए । तर, यो सिजन १.४० करोड पाउण्ड खर्च गरे पनि उनले क्लबलाई राम्रो शूरुवात दिलाउन सकेनन् ।चेल्सीविरुद्ध काराबाओ कपको तयारीका लागि कोम्यान सोमबार खेलाडीहरु प्रशिक्षण गराउन पुगे पनि त्यहाँ क्लब अध्यक्ष बिल केनराइट र कार्यकारी निर्देशक रोबर्ट एल्सटन पुगेर उनलाई बर्खास्त गरेका थिए ।कोम्यानसँगै उनका सहायक प्रशिक्षक तथा भाई अर्विन, फिटनेस प्रशिक्षक जान क्लाइटनवर्ग र गोलकिपिङ प्रशिक्षक प्याट्रिक लोडेविग्सले पनि क्लब छाडनेछन् ।
