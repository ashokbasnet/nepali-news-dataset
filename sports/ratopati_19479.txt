मेस्सीको गोलसँगै ला लिगाको शीर्ष स्थानमा बार्सिलोनाको पकड बलियो

बिल्बाओ । एथ्लेटिक बिल्बाओविरुद्ध संघर्षपूर्ण जीत निकाल्दै बार्सिलोनाले ला लिगामा आफ्नो अपराजित यात्रालाई कायम रोखको छ । खेलको ३६ औँ मिनेटमा लियोनेल मेस्सीले गोल गर्दै बार्सिलोना अग्रता दिलाएका थिए । ला लिगामा उनको यो सिजन १२ औ गोल हो ।दोस्रो हाफमा भने बिल्बाओले आफ्नो पकड जमाएको थियो । राउल गार्सियाको प्रहार पोष्टमा लागेको थियो भने आरिट्ज अडुरिजको प्रहार बार्साका गोलकिपर मार्क आन्द्रै टेर–स्टेगनले उत्कृष्ट बचाउ गरेका थिए ।तर, घरेलु टोली खेलको अन्त्य काउन्टर अट्याकको शिकार बन्यो । इन्जुरी समयमा पाउलिन्होले गोल गरे पनि बिल्बाओ २–० गोल अन्तरले पराजित भयो ।अर्नेस्टो भाल्भार्डेको टोलीले यस सिजन २८ गोल गर्दै ३ गोल मात्र खाएको छ । तर, बिल्बाओ विरुद्धको खेलमा गोल किपर टेर–स्टेगन नायक बने ।यसअघि, लिगमा अपराजित अर्को टोली भ्यालेन्सियाले अलाभेजलाई पराजित गर्दै बार्सिलोनामाथि दबाब कायम राखेको छ । एथ्लेटिको म्याड्रिड भिल्लोरियासँग १–१ को बराबरीमा रोकिँदा सेभियाले लेगानेजलाई २–१ गोल अन्तरले हरायो ।१० खेलपछि २८ अंकसहित बार्सिलोना लिगको शीर्ष स्थानमा रहेको छ भने चार अंकले पछि भ्यालेन्सिया दोस्रो स्थानमा रहेको छ । एथ्लेटिको म्याड्रिड सेभिया र भिल्लेरियाल क्रमशः चौँथो, पाँचौ र छैटौँ स्थानमा रहेको छ ।  
