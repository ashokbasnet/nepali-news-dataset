नवप्रवेशी जिरोनासँग रियल स्तब्ध, बार्सिलोनासँग ८ अंकलेपछि

म्याड्रिड । डिफेन्डिङ च्याम्पियन रियल म्याड्रिड नवप्रवेशी जिरोनासँग पराजित हुँदै शीर्ष स्थानमा रहेको बार्सिलोनासँग ८ अंकले पछि परेको छ ।खेलको दोस्रो हाफमा ४ मिनेटको अन्तरालमा दुई गोल गर्दै एक गोलले पछि परेको स्थिति उल्टाएर जिरोनाले रियललाई स्तब्ध बनाएको हो । जिरोनालाई २–१ को जित दिलाउन क्रिस्टियन स्टुआनी र पोर्टुले एक–एक गोल गरे ।यसअघि, इस्कोले रियललाई पहिलो हाफको शुरुवातमा नै अग्रता दिलाएका थिए ।१० खेलपछि जिनेदिन जिदानको टोली २० अंकसहित लिगको तेस्रो स्थानमा सिमित बनेको छ ।सन् १९३० मा स्थापना भएको क्याटालान टोली जिरोनाको ला लिगामा यो डेब्यु सिजन हो । उनीहरुको स्थापना भएयता क्लबको इतिहासमा सबैभन्दा ठूलो जित हासिल गर्न सफल भएको छ ।उता, क्रिस्टियानो रोनाल्डोको गोलको खडेरी कायम रहेको छ भने घरेलु मैदानबाहिर लगातार १३ खेल जितेको किर्तिमानमा पनि पूर्णविराम लागेको छ ।आइतबार भएको अन्य खेलमा गेटाफेले रियल सोसिडाड र मालागाले सेल्टा भिगोलाई समान २–१ अंकले पराजित गर्यो ।  
