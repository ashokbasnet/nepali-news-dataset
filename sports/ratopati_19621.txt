मिलरले बनाए अन्तर्राष्ट्रिय टी–२० मा सबैभन्दा तीव्र शतकको किर्तिमान

केपटाउन । डेभिड मिलरले टी–२० अन्तर्राष्ट्रिय क्रिकेटमा सबैभन्दा छिटो शतक बनाएपछि दक्षिण अफ्रिकाले बंगलादेशलाई ८३ रनले पराजित गरेको छ ।शुन्य रनमा हुँदा बंगलादेशले उनको क्याच छाडेपछि उनले मात्र ३५ बलमा आफ्नो शतक पूरा गरेका थिए । उनी खेलमा ३६ बलमा १०१ रन बनाएर नटआउट रहे ।यसअघि सन् २०१२ मा दक्षिण अफ्रिकाकै रिचार्ड लेभीले न्युजिल्याण्डविरुद्ध ह्यामिल्टनमा ४५ बलमा शतक बनाएका थिए ।मिलरले किर्तिमान बनाउने क्रममा ९ छक्का हिर्काएका थिए । जसमध्ये मोहमह सइफुद्दिनको ओभरमा लगातार ५ छक्का हिर्काएका थिए । उनले सात चौका पनि हिर्काए ।उनले हासिम अमलासँग मिलेर चौँथो विकेटका लागि ४१ बलमा ७९ रनको साझेदारी गरे । अमलाले ११ चौका र १ छक्काको मद्दतले ५१ बलमा ८५ रन बनाए ।दक्षिण अफ्रिकाले प्रस्तुत गरेको २२४ रन पछ्याउने क्रममा बंगलादेशले भने निकै संघर्ष गर्नुपरेको थियो । अन्ततः पूरा टोली मात्र १८.३ ओभरमा १४१ रनमा अलआउट हुनपुग्यो ।जीतसँगै पाहुला टोलीविरुद्ध टेस्ट, वानडे र टी–२० मा पहिलो पटक क्लिन स्वीप गरेको छ ।  
