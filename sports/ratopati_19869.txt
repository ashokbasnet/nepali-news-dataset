ह्याट्रिकसँगै कुरजावाले च्याम्पियन्स लिगमा बनाए नयाँ इतिहास

फ्रान्स । लायभिन कुरजावाले एन्डरलेक्टविरुद्ध च्याम्पियन्स लिगको खेलमा एउटा नयाँ इतिहास कोरेका छन् ।डिफेन्डेरले खेलको दोस्रो हाफमा तीन गोल गर्दा पेरिस सेन्ट जर्मेनले बेल्जियन च्याम्पियनविरुद्ध ५–० को शानदार जित हासिल गर्यो ।योसँगै पेरिस सेन्ट जर्मेनले नकआउटमा आफ्नो स्थानमा सुरक्षित गरेको छ ।कुरजावाले गरेको ह्याट्रिक पीएसजीका लागि युरोपियन प्रतियोगितामा पहिलो हो भने क्लबका लागि उनको करियरको पनि पहिलो ह्याट्रिक पनि हो ।योसँगै कुरजावा आधुनिक च्याम्पियन्स लिगको इतिहासमा ह्याट्रिक गर्ने पहिलो डिफेन्डर पनि बनेका छन् ।च्याम्पियन्स लिगमा पिएसजीका लागि यसअघि ज्लाटान इब्राहिमोविचले सन् २०१३ को अक्टुबरमा पहिलो ह्याट्रिक गरेका थिए । त्यतिबेला पनि प्रतिद्वन्द्वी एन्डरलेक्ट नै थियो ।खेलमा अन्य गोल मार्को भेराटी र नेयमारले गरे ।पिएसजीले यो सिजन समूह चरणमा कुनै गोल नखाई १७ गोल गर्न सफल पनि भएको छ ।४ खेलपछि १२ अंकसहित पीएसजी समूह बीको शीर्ष स्थानमा रहेको छ ।समूहको अन्य खेलमा दोस्रो स्थानमा रहेको बायर्न म्युनिखले सेल्टिकलाई उसैको घरेलु मैदानमा २–१ गोलअन्तरले पराजित गर्यो ।किङ्ग्सले कोमानले बायर्नलाई पहिलो हाफमा अग्रता दिलाए पनि खेलको दोस्रो हाफमा क्यालम म्याकग्रेगरले खेल बराबरी गरेका थिए । तर, लगत्तै ह्याभी मार्टिनेजले गोल गर्दै बायर्नलाई जित दिलाए ।  
