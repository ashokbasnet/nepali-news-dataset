बार्सिलोनाको करियरमा सबैभन्दा खराब फर्ममा सुवारेज

बार्सिलोना । अहिले ह्यालोविन होला, तर लुइस सुवारेज अब डरलाग्दा छैनन् । बार्सिलोनाका फरवार्डले यो सिजन मात्र तीन पटक गोल गरेका छन् भने च्याम्पियन्स लिगमा एक पनि गोल गर्न सकेका छैनन् । ओलम्पियाकोसविरुद्ध उनको खेल बिर्सन लायक थियो ।सुवारेज लियोनेल मेस्सीसँग ४–४–२ को फर्मेसनमा खेल शुरुवात गरेका थिए । बार्सिलोनाका नयाँ प्रशिक्षक अर्नेस्टो भल्भार्डेले यो फर्मेसनलाई पछिल्लो समय नियमित रुपमा प्रयोग गरिरहेका छन् । तर, उनले अवसरहरुलाई सदुपयोग गर्न सकेनन् । गोलरहित बनेको खेलमा (च्याम्पियन्स लिगका पछिल्ला ४८ खेलमा मात्र दोस्रो गोलरहित बराबरी) सुवारेजको तथ्याङ्क निकै खराब थियो ।उनले गरेको सात प्रहारमध्ये चार वटा लक्ष्यभन्दा बाहिर थियो, तीनवटा ब्लक गरिएको थियो । त्यसमध्ये दुई वटा अवसरलाई अरु बेला भए उनले सजिलै गोलमा परिणत गर्न सक्थे भने अर्को एउटा अवसर जसमा उनले आफै गोल गर्नुपथ्र्यो, त्यसलाई मेस्सीलाई पास दिए ।उक्त कुराले फरवार्डको आत्मविश्वासमा आएको कमी प्रष्ट हुन्थ्यो । उनको फर्म बार्सिलोनाका लागि चिन्ताको विषय बनेको छ । यस सिजन उनले खेलेका १३ खेलमा उनले मात्र ३ गोल गरेका छन् भने च्याम्पियन्स लिगका चार खेलमा उनले एक पनि गोल गर्न सकेका छैनन् ।‘जति सुवारेजले अवसर गुमाउँछन्, त्यति राम्रो,’ भाल्भार्डेले हालै भनेका थिए, ‘यसको अर्थ उनले अवसर पाइरहेका छन् ।’ तर, उरुग्वेयन स्ट्राइकरले भाल्भार्डेको भनाईको पहिलो अंशलाई मात्र गम्भिरतापूर्वक लिएको जस्तो देखिन्छ । उनी बार्सिलोनाको करियरमा अहिलेसम्मकै खराब फर्ममा रहेका छन् ।सन् २०१४ मा लिभरपुलबाट बार्सिलोना आएका सुवारेजले क्लबका लागि डेब्यु गर्न दुई महिना पर्खन परेको थियो । ब्राजिलमा भएको विश्वकपमा इटालीका जर्जियो चिलेनीलाई टोकेको आरोपमा उनी प्रतिबन्धित थिए । त्यो सिजन उनले ४३ खेलमा २५ गोल गरे । लुइस एनरिकेको बार्सिलोनाले ट्रेबल जित्न सफल रह्यो ।अर्को सिजन उनले ५३ खेलमा ५९ गोल गरे भने गत सिजन उनले ५१ खेलमा ३७ गोल गरे । हाल उनको १३ खेलमा ३ गोलले पछिल्ला तथ्याङ्कसँग मेल खाँदैन ।सुवारेजको संघर्षका पनि कारणहरु छन्, पहिलो सिजनको शुरुवातमा बेटिसविरुद्धको खेलमा उनको घुँडाको चोट लागेको थियो । तर, उनलाई उरुग्वेको महत्वपूर्ण विश्वकप छनौटमा चाँडै खेलमा फर्काइयो ।त्यस्तै, नेयमारले क्लब छाडेपछि तथा ओसमान डेम्बेले घाइते भएपछि उनी सबैभन्दा मारमा परेका छन् । डेम्बेले नै एस्पानियोलबिरुद्ध उनका लागि गोलको अवसर सृजना गरेका थिए । त्यस्तै, भाल्भार्डेले सिस्टम ल्याउने लगातारको फेरबदल र मेस्सी सेन्टरमा फर्कदाँ उनलाई अप्ठ्यारो पारेको छ ।सुवारेज यदी आफ्नो पहिलोको फर्ममा फर्किए भने उनलाई यी कुराहरुले असर गर्ने छैन भने क्याटालान टोलीले च्याम्पियन्स लिगको उपाधि जित्ने सम्भावना बढ्ने छ ।    
