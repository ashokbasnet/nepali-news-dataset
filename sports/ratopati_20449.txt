‘एक बर्षभित्र विद्यालय तहमा बेसबल’

भक्तपुर– भक्तपुर बेसबल तथा सफ्ट संघले एक वर्षभित्र विद्यालय तहमा बेसबल तथा सफ्ट बलको प्रशिक्षण सुरु गर्ने योजना बनाएको छ ।संघका नवनिर्वाचित अध्यक्ष रामशरण त्वातीले जिल्लाका सबै विद्यालयहरुमा बेसबल तथा सफ्ट बलको प्रशिक्षण सुरु गर्ने योजना सार्वजनिक गरेका हुन् । उनले खेलकुद क्षेत्रको विकासमा लागिपर्ने प्रतिवद्धता पनि व्यक्त गरे ।नवनिर्वाचित कार्य समितिको सचिवमा रोशन थापा र कोषाध्यक्षमा सुर्यबहादुर तामाङ निर्वाचित भएका छन् । बेसबल तथा सफ्ट बलका राष्ट्रिय खेलाडी सगुन खिचाजु भक्तपुरकै छन् । संघले बेसबल तथा सफ्ट खेलमार्फत् नेपालको पहिचानलाई उचाईमा पु¥याउने लक्ष्य लिएको दावी समेत गरेको छ ।
