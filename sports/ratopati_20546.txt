म्यान्चेस्टर सिटीलाई शीर्ष स्थानमा ८ अंकको अग्रता

म्यान्चेस्टर । आर्सनललाई पराजित गरेपछि म्यान्चेस्टर सिटीका प्रशिक्षक प्रशिक्षक पेप ग्वार्डिओलाले टोलीको जीतको उत्कृष्ट श्रृंखलाको तारिफ गरेका छन् ।आइतबार चिरप्रतिद्वन्द्वी आर्सनललाई ३–१ गोलअन्तरले पराजित गर्दै सिटीले शीर्ष स्थानमा आठ अंकको अग्रता बनाएको छ ।सिटीले पछिल्ला ९ लिग खेल जितेका छन्, एउटा सिजनमा क्लबका लागि किर्तिमान हो । उता, च्याम्पियन्स लिगमा पनि सिटी अन्तिम १६ मा प्रवेश गरेको छ र काराबाओ कपको क्वाटरफाइनलमा प्रवेश गरेको छ ।सिटीलाई केभिन डि ब्रुयनले खेलको १९ औँ मिनेटमा अग्रता दिलाएका थिए । दोस्रो हाफमा सर्जियो अगुएरोले पेनाल्टीबाट गोल गर्दै सिटीको अग्रता दोब्बर बनाए ।खेलको ६५ औँमा अलेक्सान्डर लाकाजेटले आर्सनलका लागि एक गोल गर्दै खेलमा फर्काउन प्रयास गरे पनि ग्याब्रियल जिससले सिटीका लागि अर्को गोल थपे ।११ खेलपछि ३१ अंकसहित सिटी लिगको शीर्ष स्थानमा रहेको छ ।आइतबार कै अन्य खेलमा टोटनहमले क्रिस्टल प्यालेसविरुद्ध १–० को संघर्षपूर्ण जित निकालेको छ । जितपछि गोलअन्तरको आधारमा टोटनहम लिगको तेस्रो स्थानमा रहेको छ ।उता, एभर्टनले पनि निकै रोमाञ्चक खेलमा वाटफोर्डलाई ३–२ गोल अन्तरले हरायो ।  
