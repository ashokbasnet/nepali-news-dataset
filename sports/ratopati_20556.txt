योङ्गमुदो खेलका लागि नेपाली जम्वो टोली दक्षिण कोरियामा

दक्षिण कोरियाको जिन्छन शहरमा आयोजित पहिलो विश्व युथ मार्सल आर्टस् मास्टरशिप प्रतियोगितामा भाग लिन ६७ जना नेपाली  योङ्गमुदो खेलाडीहरु सहित प्रशिक्षक र एशोसियसन पदाधिकारीहरु कोरिया गएका छन्  । सोमवार देखि  जिन्छन  स्थित योङ्गजिङ युनिभर्सिटीमा उद्घाटन गरि खेल प्रतियोगिता सुरु पनि हुने वताइएको छ   ।  नेपाल योङ्गमुदो एशोसियसन टोलीद्वारा योङ्गमुदो खेल प्रतिस्पर्धामा भाग लिन १९ वर्ष मुनिका ४१ जना विद्यार्थीहरुलाई सहभागी भएको योङ्गमुदो पदाधिकारी सत्य नारायण श्रेष्ठले जानकारी दिए ।  वर्ष र तौलको आधारमा महिलाहरुको ५ वटा इभेन्टमा ८ जना र पुरुषहरुको ६ वटा इभेन्ट ३३ जना गरि जम्मा ११ वटा इभेन्टमा ४१ जनाले भाग लिने वताइएको छ ।  सहभागी नेपाली खेलाडीहरुले  प्रतियोगितामा राम्रो खेल प्रदर्शन गर्नुका साथै  पदकका लागि आशावादी रहेको योङ्गमुदो एशोसिएसनका अध्यक्ष कार्कीले वताए ।  कोरियाको योङ्गिन युनिभर्सिटीबाट सुरु भएको उक्त  खेल नेपालमा गत बर्षबाट खेल्न शुरु गरिएको हो  । योङ्गमुदो खेलका लागि  कोरियाली प्रशिक्षकहरुले नेपालमा समेत  प्रशिक्षण दिने गरेका छन् ।  योङ्गमुदो खेल हालसम्म ३४ वटा देशमा बिस्तार भएको वताइएको छ ।  
