मोहमद शलाह : लिभरपुलका नयाँ सुवारेज !

लण्डन । लिभरपुलले नयाँ लुइस सुवारेज फेला पारेका छन्, तथ्याङ्क त्यही भन्छ ।नयाँ सिजन शुरु भएको तीन महिनामा नै माहेमह शलाह रेड्सका लागि उरुग्वेका अन्तर्राष्ट्रिय खेलाडीले छाडेपछि कै उत्कृष्ट गोलकर्ता बन्ने दिशामा छन् । यो हप्ता पनि उनले गरेको प्रदर्शन पछि फुटबल पण्डितहरु प्रश्न गरिरहेका छन्, ‘के लिभरपुलले ३.४ करोड पाउण्डमा किनेका मोहमद शलाह पछिल्ला ट्रान्सफर विन्डोका सबैभन्दा उत्कृष्ट अनुबन्ध हुन् ? इजिप्सियन विंगरले यसमा सशक्त दाबेदारी प्रस्तु गरिरहेका छन् ।सन् २०१५ मा चेल्सीले उनलाई रोमामा लोनमा पठाएको थियो र गत वर्ष उनी इटालियन क्लबसँग स्थायीरुपमा अनुबन्ध भएका थिए । अहिले फेरि इंग्ल्याण्ड फर्किएका २५ वर्षीय शलाह विलकुलै नयाँ खेलाडी बनेर आएका छन् ।चेल्सीका लागि उनले १३ खेलमा मात्र दुई गोल गर्न सकेका थिए । तर, लिभरपुलमा मात्र तीन बिताउँदै उनी लुइस सुवारेजले सन् २०१३–१४ मा छाडेपछि क्लबका लागि एउटै सिजनमा सबैभन्दा धेरै गोल गर्ने खेलाडी गर्ने कतारमा छन् ।सुवारेजले उक्त सिजन ३१ गोल गरेका थिए । त्यसयता कुनै पनि खेलाडीले एउटा सिजनमा १४ गोलभन्दा धेरै गोल गर्न सकेका छैनन् । शलाहले नोभेम्बर महिनामा नै १२ गोल गरिसकेका छन् ।तथ्याङ्कलाई अझै अध्ययन गर्ने हो भने १७ खेलपछि उनले सुवारेज र फर्नान्डो टोरेसभन्दा धेरै गोल गरेका छन्, त्यो पनि सुवारेज र टोरेसजस्तै स्ट्राइकरको रुपमा नखेलेर ।त्यस्तै, उनले तीनवटा गोलको अवसर सृजना गरेका छन् जसको अर्थ लिभरपुलका १५ गोलमा उनी संलग्न छन् । यो पनि सुवारेज र टोरेसभन्दा धेरै हो ।११ प्रिमियर लिग खेलमा उनले विपक्षीको पोष्टमा ३७ पटक प्रहार गरेका छन् जसमध्ये २४ लक्ष्यमा लागेको छ ।
