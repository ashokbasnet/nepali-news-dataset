प्याराडाइस पेपर्स : एफ वान च्याम्पियन ह्यामिल्टनले कर छली गरेको खुलासा

काठमाडौँ । फर्मुला वान च्याम्पियन लेविस ह्यामिल्टनले १.६ करोड पाउण्ड मूल्य भएको लक्जरी जेट किन्दा कर छली गरेको प्याराडाइस पेपरले लिक गरेको दस्तावेजमा पाइएको छ ।दस्तावेज अनुसार सन् बम्बार्डियर च्यालेन्जर ६०५ आयल अफ म्यानमा भित्राएपछि ३३ लाख पाउण्ड भ्याट रिफन्ड गरिएको पाइएको छ ।उनका सल्लाहकारहरुले खडा गरेको लिजिङ डिल फर्जी देखिएको छ । यो युरोपियन युनियन र संयुक्त अधिराज्यको नियमन विपरित रहेको छ ।ह्यामिल्टनका वकिलहरुले भने एक कर अधिकारीले यो संरचनाको समिक्षा गर्दा कानुनसम्मत पाएको दाबी गरेका छन् । उनीहरुले यस प्रक्रियामा कर नै नतिरेको भन्ने कुरामा सत्यता नरहेको पनि बताए ।ह्यामिल्टनका प्रतिनिधिहरुले जारी गरेको वक्तव्यमा भनिएको छ, ‘विश्वकै खेलाडी भएको कारण उनले विभिन्न देशहरुमा कर तिर्ने गरेका छन् । यसका लागि लेविस व्यवसायिक सल्लाहको टोलीमा निर्भर छन्, जसले उनको सबै कुराको व्यवस्थापन गर्छन् ।सन् २०१३ को जनवरी २१ ह्यामिल्टन आयल अफ म्यानमा रहेको रोनाल्डसवे विमानस्थलनमा त्यतिबेलाकी प्रेमिका निकोल सर्जिङ्गरसँग आफ्नो नयाँ जेटसहित राजश्वबारे कागजी प्रक्रिया पूरा गर्न ल्याण्ड गरेका थिए ।ह्यामिल्टनले उक्त जेट छुट्टी मनाउन र व्यक्तिगत यात्राको लागि प्रयोग गर्ने गरेका छन् ।  
