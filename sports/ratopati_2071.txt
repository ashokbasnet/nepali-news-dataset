अर्को किर्तिमानमा रोनाल्डोको आँखा, पोर्चुगल सेमिफाइनलमा

रसिया – रसियामा जारी कन्फेडेरेसन्स कपको समूह चरणको अन्तिम खेलमा गोल गर्दै क्रिस्टियानो रोनाल्डोले राष्ट्रिय टोलीका लागि व्यक्तिगत गोल संख्या ७५ पुर्याएका छन् ।योसँगै युरोपको सर्वाधिक गोलकर्ता फेरेङ्क पुस्कासको किर्तिमानबाट रोनाल्डो मात्र ९ गोलले पछि परेका छन् । हंगेरीका पुस्कासले सन् १९४५ र १९५६ को बीचमा आफ्नो देशका लागि ८४ पटक गोल गरेका थिए ।संगोगले रोनाल्डोजस्तै पुस्कास पनि रियल म्याड्रिडक कै खेलाडी थिए ।रोनाल्डोसँगै हंगेरीका अर्का खेलाडी सान्डोर कोक्सिसले पनि ७५ नै गोल गरेका छन् ।शनिबार भएको न्युजिल्याण्डविरुद्धको खेलमा रोनाल्डोले खेलको ३३ औँ मिनेटमा पेनाल्टीमार्फत गोल गर्दै पोर्चुगललाई अग्रता दिलाएका थिए ।पछिल्ला ४ खेलमा रोनाल्डोले पोर्चुगलका लागि चार गोल गरेका छन् ।त्यसपछि बर्नान्डो सिल्भा, आन्द्रे सिल्भा र नानीले एक–एक गोल थपेपछि पोर्चुगल ४–० गोलअन्तरले विजयी भयो ।जीतसँगै समूह ए मा पोर्चुगल शीर्ष स्थानमा रहन सफल भएको छ ।उता, समूहकै अर्को खेलमा आयोजक रसियालाई २–१ गोलअन्तरले हराउँदै मेक्सिको पनि अर्को चरणमा प्रवेश गरेको छ ।समूह बीमा चिली र जर्मनीले अन्तिम खेलमा पराजयबाट जोगिए सेमिफाइनलमा प्रवेश गर्नेछ । चिलीले अस्ट्रेलियाको सामना गर्दैछ भने जर्मनी क्यामरुनसँग भिड्दैछ ।  
