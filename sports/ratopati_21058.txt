विश्वकप छनौट प्लेअफ : क्रोएसिया र स्वीटजरल्याण्ड विजयी

जाग्रेब । ग्रीसको खराब डिफेन्सको फाइदा उठाउँदै क्रोएसियाले विश्व छनौट प्लेअफको पहिलो लेगमा ४–१ को जीत निकालेको छ ।ग्रीक गोलकिपर ओरेस्टिस कार्नेजिसको गल्तीपछि क्रोएसियाले पहिलो हाफको शुरुवातमा नै पेनाल्टी पाएको थियो । जसलाई लुका मोड्रिचले सजिलै गोलमा परिणत गरे ।त्यसपछि निकोला कालिनिचले दोस्रो गोल थपे । तर, लगत्तै सोक्राटिस पापस्थोपोलसले ग्रीसका लागि गोल फर्काए ।त्यसको तीन मिनेटपछि नै इभान फेरिसिचले क्रोएसियाको अग्रता पुनः दोब्बर बनाए ।खेलको दोस्रो हाफमा आन्द्रेज क्रामारिचले अर्को गोल थपेपछि सहज जिन निकाल्यो ।दोस्रो लेग अघि क्रोएसियालाई ३ गोलको अग्रता मिलेको छ । अब आफ्नो घरेलु मैदानमा यसलाई उल्टाउन ठूलै मिहिनेत गर्न पर्ने देखिन्छ ।सन् २००९ मा इंग्ल्याण्डसँग ५–१ गोलअन्तरले पराजित भए यता प्रतिस्पर्धात्मक खेलमा क्रोएसियाले तीन गोलको अन्तरले पराजित भएको छैन ।उता, विवादास्पद पेनाल्टीको मद्दतले स्वीटजरल्याण्डले उत्तरी आयरल्याण्डलाई हराएको छ ।खेलको ५८ औँ मिनेटमा कोरी इभान्सले ह्याण्डबल गरेको भन्दै स्वीटजरल्याण्डलाई पेनाल्टी दिइएको थियो । तर, रिप्लेमा बलले उनको काँधमा लागेको देखिएको थियो ।पाएको पेनाल्टीलाई रिकार्डो रोड्रिग्वेजले गोलमा परिणत गरे जुन गोल नै निर्णायक बन्न पुग्यो ।उत्तरी आयरल्याण्डले घरेलु मैदानमा लगातार दोस्रो खेल हारेको सन् २०१२ पछि पहिलो पटक हो ।  
