दोस्रो एकदिवसीयमा आज भारत र वेष्ट इन्डिज भिड्दै

ट्रिनिडाड – वेस्ट इन्डिजको भ्रमणमा रहेको भारतीय टोलीले आज दोस्रो एकदिवसीय खेलमा आयोजक राष्ट्रको सामना गर्दैछ । पहिलो एकदिवसीय खेल वर्षाका कारण प्रभावित भएको थियो । भारतीय टिमले एक चोटी फेरी क्वीन्स पार्क ओभलमा हुने प्रतिष्पर्धाको लागी वेष्ट इन्डिजसँग सामना गर्न लागेको हो । च्याम्पियन्स ट्रफी फाइनलमा पाकिस्तानसँग हार बेहोरेको भारतीय टिमले शुक्रबार भएको पहिलो एकदिवसीय खेलमा राम्रो प्रदर्शन गरेको थियो । वर्षाका कारण खेल अवरुद्ध भए पनि भारतीय टोलीका बलर शिखर धवन र आजिङ्के रहाणेले पहिलो विकेटका लागी १३२ रनको साझेदारी गरेका थिए । भ्रमणका क्रममा भारतले वेस्ट इन्डिजसँग पाँचवटा एक दिवसीय खेलहरु खेल्नेछ ।
