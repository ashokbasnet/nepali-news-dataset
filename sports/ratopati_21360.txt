गर्लफ्रेन्ड हुँदा हुँदै रोनाल्डोले आफूसँग शारीरिक सम्बन्ध बनाएको मोडलको आरोप

म्याड्रिड । रियल म्याड्रिडका फुटबल स्टार क्रिस्टियानो रोनाल्डोले आफ्नो प्रेमिकालाई धोका दिएको एक रियालिटी टिभी स्टार तथा मोडलले दाबी गरेकी छिन् । रोनाल्डोले आफूसँग दुई वर्षसम्म गोप्य रुपमा सम्बन्ध राखेको उनको आरोप छ ।मोडल नाटाचा रोड्रिग्वेजले रोनाल्डो आफ्नी प्रेमिका जर्जिना रोड्रिग्वेज, जो अहिले गर्भवति छिन्, सँग सम्बन्धमा रहेकै बेला रोनाल्डोले उनलाई नितम्ब देखाउन माग गरेको बताएकी छिन् ।केही महिनाको मेसेजपछि दुवै जना गत मार्च २६ मा भेटेको र शारीरिक सम्बन्ध पनि स्थापित भएको उनको दाबी छ । बेलायती पत्रिका ‘द सन’ का अनुसार रोनाल्डोले सम्बन्ध स्थापित भएको केही घण्टापछि मेसेज पठाउँदै यसलाई गोप्य राख्न आग्रह समेत गरेका थिए ।पोर्चुगिज रियालिटी स्टार नटाचा आफूमाथि धोका भएको मान्छिन् । उनी भन्छिन् ,‘उनी निकै राम्रो व्यक्ति थिए । लामो समय मेसेजपछि त्यो रात निकै विशेष थियो । तर, म पोर्चुगलको रियालिटी शोमा जान्छु भनेपछि उनले त्यसो नगर्न भने । त्यहाँबाट फर्किँदा उनले मलाई ब्लक गरिसकेका थिए । अहिले मलाई धोका पाएको महसुस भइरहेको छ । उनले मलाई सेक्सका लागि मात्र प्रयोग गरेको जस्तो महसुस भयो ।’रोनाल्डोको २२ वर्षीया प्रेमिका जर्जिना ८ महिनाको गर्भवति छिन् । यता, नटाचा पनि ८ महिनाको गर्भवति छिन् । रोनाल्डोसँग भेट्दा उनी गर्भवति नै थिइन् । रोनाल्डोलाई यो बारे थाहा थियो या थिएन भन्ने उल्लेख छैन ।पूर्व प्रेमिका तथा रसियन मोडल इरिना सायकसँग ब्रेकअप पछि रोनाल्डो र नटाचाबीच कुराकानी शुरु भएको थियो ।नाटाचाले रोनाल्टोले जहिले पनि आफ्नो शरीरको तारिफ गर्ने गरेको पनि बताएकी छिन् । 
