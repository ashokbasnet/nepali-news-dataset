लैगिंक सचेतनाका लागी मैत्रीपुर्ण ब्याडमिन्टन

कपिलवस्तु - “हाम्रो सटलः महिला हिंसा अन्त्यका लागि” भन्ने नाराका साथ लैंगिक हिंसा न्युनिकरण बारे चेतना फैलाउने उदेश्यका साथ तौलिहवामा दुई दिने मैत्रीपुर्ण ब्याडमिन्टन आईतबार देखी शुरु भएको छ ।साथी कपिलवस्तु आस्था परियोजना र जिल्ला कपिलवस्तु ब्याडमिन्टन संघको संयुक्त आयोजनामा भएको खेलमा २१ डबल्सले सहभागीता छ ।जिल्ला अदालतका न्यायाधीश ओमकार उपाध्याय, न्यायाधीश गिरीराज गौतम, प्रजिअ मदन भुजेल र प्रहरी उपरीक्षक भोजजंग शाहले ब्याडमिन्टन खेलेर मैत्रीपुर्ण खेलको उदघाटन गरे । नेपाल सरकारको लैगिंक हिंसा विरुद्धको पञ्चबर्षिय रणनीतिक योजनालाई सहयोग पुर्याउन सञ्चालित परियोजनाले रणनीतिमा राखेको पुरुष र युवा तथा खेलसँगको सहकार्यको नीतिलाई अबलम्बन गर्दै खेलको आयोजना गरेको आयोजकले जनाएका छन ।खेलमा जिल्लाका सरकारी निकायका प्रमुखसहित किशोर किशोरी (खेलाडी) पनि  सहभागी छन् ।
