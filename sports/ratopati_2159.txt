आर्बिलोआद्वारा फुटबलबाट सन्यासको घोषणा

म्याड्रिड – लिभरपुल, रियल म्याड्रिड र वेष्ट ह्यामका पूर्व  डिफेन्डर अल्भारो आर्बिलोआले फुटबल खेलबाट सन्यास लिने घोषणा गरेका छन् ।  सन्यास लिनु अघि स्पेनका ३४ वर्षीय आर्बिलोआले पछिल्लो सिजनमा ह्यामर्सको अन्तिम सिजनका लागि तीन प्रिमियर लिगमा सहभागिता जनाएका थिए ।  उनले म्याड्रिडमा फर्किनु अघि लिभरपुलमा तीन वर्ष बिताएका थिए जहाँ आर्बिलोआ २००९ मा प्रवेश गरेका थिए ।  गत अगष्टमा वेष्ट ह्याममा जानु अघि आर्बिलोआले म्याड्रिडका लागी, ला लिगा र दुईपटक च्याम्पियन्स लिगको उपाधि जितेका थिए ।  ‘यो अल्विदा भन्ने समय हो,’ आर्बिलोआले भने, ‘शारीरिक रुपमा म खेल्न योग्य थिएँ ।’  उनले २००७ –२०१७ सम्म लिभरपुल, रियल म्याड्रिड र वेष्ट ह्यामका लागी २०० भन्दा बढी खेलमा सहभागिता जनाएका थिए । २०१० मा उनले आफनो मुलुकका तर्फबाट विश्व कप विजेता बन्न सफल भएका थिए र २००८ र २०१२ को युरोपियन च्याम्पियनसीप विजेता टोलीका सदस्य थिए ।   
