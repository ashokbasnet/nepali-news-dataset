स्वीडेन संयोग : इटाली दोस्रो पटक विश्वकपमा पुग्न असफल

रोम । चार पटकको विश्वविजेता इटाली सन् १९५८ पछि पहिलो पटक विश्वकपमा छनौट हुन असफल भएको छ । स्वीडेनविरुद्धको प्लेअफको दोस्रो लेग गोलरहित बराबरीमा सकिएपछि समग्रमा १–० को पराजय बेहोर्दै अजुरी विश्वकपमा छनौट हुन असफल भएको हो ।सन् १९३० को पहिलो संस्करणमा इटालीले खेल्न मानेको थिएन । सन् १९५८ मा स्वीडेनमा आयोजना भएको विश्वकपमा इटाली छनौट चरणमा सहभागी भए पनि छनौट हुन असफल भएको थियो । त्यसयता सबै विश्वकपमा इटालीले सहभागिता जनाउँदै आएको छ ।यसपटक संयोगले फेरि स्वीडेनकै कारण इटाली विश्वकप खेल्नबाट बञ्चित बनेको हो ।सान सिरो स्टेडियम गोलरहित बराबरीमा सकिएपछि मिडफिल्डर जाकोब जोहानसनले पहिलो लेगमा गरेको गोल नै निर्णायक बन्न पुग्यो ।खेलमा इटालीले ७६ प्रतिशत नियन्त्रण बनाएपनि गोल गर्न भने सकेन । इटालीका स्टेफेन एल सारावेको प्रहार स्वीडेनका गोलकिपर रोबिन ओल्सनले उत्कृष्ट बचाउ गरेका थिए ।स्ट्राइकर सिरो इमोबाइलले थुप्रै अवसरहरु गुमाए भने पहिलो हाफमा उनको प्रहार गोललाइनबाट स्वीडेनका डिफेन्डरले क्लियनर गरेका थिए ।इटालीले खेलअवधिभर विपक्षीको पोष्टमा २० वटा प्रहार गरे पनि त्यसले कुनै नतिजा ल्याउन सकेन । स्वीडेनले निकै रक्षात्मक खेल प्रदर्शन गर्दै इटालीलाई रोक्न सफल रह्यो ।स्वीडेन सन् २००६ पछि विश्वकपमा पुगेको यो पहिलो अवसर हो ।
