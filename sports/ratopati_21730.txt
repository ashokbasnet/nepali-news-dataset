मैत्रिपूर्ण खेलमा अर्जेन्टिना नाइजेरियासँग स्तब्ध, जर्मनी–फ्रान्स, ब्राजिल–इंग्ल्याण्ड बराबर

रसिया । विश्वकप उपाधिको दाबेदार टोली अर्जेन्टिना मैत्रिपूर्ण खेलमा नाइजेरियासँग स्तब्ध भएको छ ।रसियाको क्रास्नोडारमा भएको खेलमा २–० ले पछि परेको स्थिति उल्टाउँदै नाइजेरियाले ४–२ अन्तरले अर्जेन्टिनालाई पराजित गरेको हो ।एभर बनेगा र सर्जियो अगुएरोले अर्जेन्टिनालाई पहिलो हाफमा दुई गोलको अग्रता दिलाएका थिए । तर, पहिलो हाफको अन्त्यतिर केलिची इहेनाचोले एक गोल फर्काएका थिए ।खेलको दोस्रो हाफमा आर्सनलका एलेक्स इवोबीले दुई तथा ब्रायन इडोवुले एक गोल गरे पनि नाइजेरियाले सहज जित निकाल्न सफल रह्यो ।अगुएरो खेलको बीचमै बिरामीखेलमा अर्जेन्टिनाका लागि करियरको ३६ औँ गोल गरेका अगुएरोलाई हाफ टाइमको दौरान अस्पताल लानु परेको थियो । हाफ टाइममा रिंगटा लागेपछि २९ वर्षीय खेलाडीलाई नियमित जाँचको लागि अस्पताल लगिएको र डिस्चार्ज गरिसकिएको अर्जेन्टिनाको फुटबल संघले जानकारी दिएको छ । गत सेप्टेम्बरमा आम्सटरडाममा उनी एउटा कार दुर्घटनामा परेका थिए । जसमा उनको करङमा चोट लागेको थियो ।हेभिवेटको प्रतिस्पर्धा बराबरमा सकियो लार्स स्टिन्डीले इन्जुरी समयमा गोल गरेपछि जर्मनीले फ्रान्सलाई २–२ को बराबरीमा रोक्न सफल भएको छ ।खेलमा अलेक्सान्डर लाकाजेटको गोलको मद्दतले फ्रान्सले अग्रता लिएको थियो । तर, दोस्रो हाफमा टिमो वेर्नरले मेसुट ओजिलको पासमा खेल बराबरीमा ल्याए ।खेलको ७१ औँ मिनेटमा लाकाजेटले पुनः गोल गर्दै फ्रान्सलाई अग्रता दिलाए । जिततर्फ अग्रसर भइरहेको फ्रान्सविरुद्ध स्टिन्डीले गोल गर्दै खेल बराबरी गरे ।उता, ब्राजिल र इंग्ल्याण्डबीच वेम्बलेमा भएको मैत्रिपूर्ण खेल गोलरहित बराबरीमा सकिएको छ । सन् १९७७ पछि दुई टोलीबीच गोलरहित बराबरीमा खेल सकिएको यो पहिलो अवसर हो ।त्यस्तै, उपाधि दाबेदार मानिएको स्पेन आयोजक रसियासँग ३–३ को बराबरीमा रोकिएको छ ।जोर्डी आल्बाले गोल गर्दै स्पेनलाई खेलको नवौँ मिनेटमा नै अग्रता दिलाएका थिए । त्यसपछि सर्जियो रामोशले पेनाल्टीबाट गोल गर्दै स्पेनलाई २–० को अग्रता दिलाए ।तर, पहिलो हाफ सकिन लाग्दा फ्योडोर स्मोलोभ र दोस्रो हाफको शुरुवातमा एलेक्से मिरान्चुकले खेल गोल गर्दै खेल बराबरी गरेका थिए ।लगत्तै रामोशले पेनाल्टीमार्फत खेलमा स्पेनलाई पुनः अग्रता दिलाए । खेलको ७० औँ मिनेटमा स्मोलोभले अर्को गोल गरेपछि खेल बराबरीमा सकियो ।
