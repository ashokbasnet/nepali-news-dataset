चासोक तङनामको अवसरमा माङसेबुङ गोल्ड कप

इलाम–लिम्बु जातिको महान चार्ड चासोक तङनामको अवसरमा माङसेबुङ गोल्ड कप हुने भएको छ ।इलामको माङसेबुङ–२ स्थित सुनुयुमा विकास संस्थाको आयोजनामा पहिलो पटक फुटबल प्रतियोगीता हुने भएको हो । माङसेबुङ गाउँपालिका–२ साविक इभाङ–४ पावा स्थित सरस्वती आधारभूत बिद्यालयको खेल मैदानमा गोल्ड कप आयोजना गर्न लागिएको सुनुयुमा विकास संस्थाका अध्यक्ष उत्तरबहादुर योङहाङले जानकारी दिए ।प्रतियोगीताको बिजेता टीमले नगद ५० हजार रुपैयाँ सहित ट्रफी, मेडल र प्रमाणपत्र, उपबिजेता टीमले नगद २५ हजार रुपैया सहित ट्रफी, मेडल र प्रमाणपत्र प्राप्त गर्ने आयोजकले जानकारी दिएको छ । त्यस्तै, उत्कृष्ट गोलकर्ता र उत्कृष्ट गोल किपरले समेत ट्रफी पाउनेछन् । प्रतियोगीताको प्रत्येक खेलमा एक जनालाई म्यान अफ दी म्याच घोषणा गरिने समेत बताइएको छ । प्रतियोगीताको फाइनल खेल लिम्बु जातिको महान चार्ड चासोक तङनमको अवसरमा मंसिर १७ गते हुनेछ ।
