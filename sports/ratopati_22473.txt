च्याम्पियन्स लिगमा अर्को किर्तिमान भंग गर्ने दाउमा रोनाल्डो

साइप्र्रस । क्रिस्टियानो रोनाल्डो च्याम्पियन्स लिगमा अर्को किर्तिमान भंग गर्ने दाउमा छन् । रियल म्याड्रिडका फरवार्डले आज एपोएलविरुद्ध गोल गरे उनी एउटै क्यालेन्डर वर्षमा प्रतियोगितामा सर्वाधिक गोल गर्ने खेलाडी बन्ने छन् ।हुनत  १६ गोलसहित यो किर्तिमान उनैको नाममा छन् । सन् २०१५ मा ३२ वर्षीय खेलाडीले च्याम्पियन्स लिगमा १६ गोल गरेका थिए । तर, उनले यो उपलब्धि पछिल्ला ११ महिनामा नै पार गरेका छन् ।यदी समूह चरणका अन्तिम दुई खेलमा गोल गरे, उनी प्रतियोगिताको इतिहासमा एकै वर्ष १७ गोल गर्ने पहिलो खेलाडी बन्नेछन् ।समूह एचमा आज जिनेदिन जिदानको टोलीले एपोएलको सामना गर्दैछ भने डिसेम्बर ६ मा घरेलु मैदानमा बोरुसिया डर्टमण्डको सामना गर्नेछ ।गोलको हिसाबले एकै वर्ष सबैभन्दा धेरै गोल गर्ने शीर्ष १० मध्ये ५ स्थान रोनाल्डोको नाममा छ । उनले सन् २०१५ र २०१७ मा सर्वाधिक १६ गोल गरेका छन् भने सन् २०१३ मा उनले १५ गोल गरेका थिए । सन् २०१२ र १४ मा उनले १३ गोल गरेका थिए ।मेस्सीले सन् २०१६ र २०११ मा सर्वाधिक १३ गोल गरेका थिए ।यो सिजन रोनाल्डोले सर्वाधिक ६ गोल गरेका थिए ।  
