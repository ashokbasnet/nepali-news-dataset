कन्फेडेरेसन्स कपको सेमिफाइनलमा पोर्चुगल र चिली भिड्ने

रसिया – कन्फेडेरेसन कपको समूह बीको अन्तिम खेलमा अस्ट्रेलियासँग १–१ को बराबरीमा रोकिको छ ।  बराबरीमा रोकिएपछि चिली जर्मनीपछि समूहको दोस्रो स्थानमा सिमित बनेको हो । अब चिलीले बुधबार हुने पहिलो सेमिफाइनलमा समूह ए को शीर्ष टोली पोर्चुगलको सामना गर्नेछ ।  आइतबार भएको खेलमा अस्ट्रेलियाले विंगर जेम्स ट्रोइसीको गोलको मद्दतले अग्रता लिएको थियो । तर, मार्टिन रोड्रिग्वेजले गोल गर्दै खेल बराबरी गरेका थिए । उता, विश्व विजेता जर्मनीले भने क्यामरुनलाई ३–१ गोल अन्तरले हराउँदै समूहको शीर्ष स्थानमा रहन सफल भएको छ । जर्मनीले बिहिबार मेक्सिकोको सामना गर्नेछ । जर्मनीका लागि टिमो वेर्नरले दुई तथा केरेम डेमिरबेले एक गोल गरे भने क्यामरुनका लागि भिन्सेन्ट अबुबकरले सान्तवना गोल गरेका थिए ।
