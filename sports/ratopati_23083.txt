एसेज सिरिज : पहिलो टेस्टमा जीत नजिक अस्ट्रेलिया

ब्रिसबेन । ओपनरद्वय क्यामरन ब्यानक्रफ्ट र डेभिड वार्नरले अर्धशतक बनाएपछि अस्ट्रेलिया इंग्ल्याण्डविरुद्धको पहिलो टेस्टमा जीत नजिक पुगेको छ ।चौँथो दिनको खेल समाप्त हुँदासम्म जीतका लागि १७० रन आवश्यक रहेकोमा अस्ट्रेलियाले बिना कुनै विकेट गुमाई ११४ रन बनाएको छ ।वार्नरले ८६ बलमा ६० रन बनाएका छन् । उनले यसक्रममा ८ चौका हिर्काएका छन् । उता, ब्यानक्रफ्टले ११९ बलमा पाँच पञ्जा र एक छक्कासहित ५१ रन बनाएका छन् ।यसअघि, दोस्रो इनिङमा इंग्ल्याण्ड मात्र १९५ रनमा अललाउट हुन पुगेको थियो । अस्ट्रेलियाका मिचेल स्टार्क, जोस हेजलवुड र नाथन लियोनले ३–३ विकेट लिएपछि इंग्ल्याण्ड मात्र ७१.४ ओभरमा ओभर हुनपुग्यो ।इंग्ल्याण्डका लागि कप्तान जो रुटले सर्वाधिक ५१ रन बनाए । जोनी ब्रेस्टो र मोइन अलील क्रमशः ४२ र ४० रन बनाउँदै इंग्ल्याण्डको इनिङलाई सम्हालन खोजे पनि अन्य ब्याटसम्यानहरुले उल्लेख्य योगदान दिन नसकेपछि टोली सस्तोमा समेटियो ।इंग्ल्याण्डले पहिलो इनिङमा ३०२ रन बनाएको थियो भने अस्ट्रेलियाले पहिलो इनिङमा ३२८ रन बनाएको थियो ।
