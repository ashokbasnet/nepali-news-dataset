इंग्ल्याण्डलाई टी–२० श्रृंखला

 कार्डिफ – डेविड मलानले डेब्युमा नै आक्रमक ७८ रन बनाएपछि इंग्ल्याण्डले दक्षिण अफ्रिकालाई १९ रनले हराउँदै टी–२० श्रृंखलामाथि कब्जा जमाएको छ ।मलानले दक्षिण अफ्रिकी तीव्र गतिका बलरहरुलाई लक्षित गर्दै १२ चौका र दुई छक्काको मद्दतले ४४ बलमा उक्त स्कोर बनाए । इंग्ल्याण्डले निर्धारित २० ओभरमा ८ विकेट गुमाउँदै १८१ रन बनायो ।उनलाई एलेक्स हेल्स र जोस बटलरले क्रमशः ३६ तथा ३१ रन बनाउँदै राम्रो साथ दिए । दक्षिण अफ्रिकाका लागि डेन प्याटरसनले चार विकेट लिँदै इंग्ल्याण्डको मध्यक्रम र पछिल्लो क्रमलाई सस्तोमा नै समेट्न मद्दत गरेका थिए ।जवाफी ब्याटिङमा उत्रेको दक्षिण अफ्रिकाविरुद्ध क्रिस जोर्डनले ३ तथा टम करानले २ विकेट लिएपछि अफ्रिकी टोली ७ विकेटको क्षतिमा १६२ रनमा सिमित रह्यो ।दक्षिण अफ्रिकाका लागि एबी डि भेलियर्सले ३९ तथा मान्गालिसो मोसेलेले ३६ रन बनाएपनि हार जोगाउन सकेनन् ।पहिलो टी–२० इंग्ल्याण्डले ९ विकेटले जितेको थियो भने दोस्रो खेल दक्षिण अफ्रिकाले ३ रनले आफ्नो पक्षमा पारेको थियो ।६ जुलाईबाट दक्षिण अफ्रिकासँग ४ खेलको टेस्ट श्रृंखला खेल्नेछ ।  
