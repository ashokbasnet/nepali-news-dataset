तेस्रो डिभिजनको टोलीसँग रोकियो रियल

म्याड्रिड । लामो समयपछि खेलमा फर्किएका गेराथ बेलले दुई वटा गोलको अवसर सृजना गरे पनि रियल म्याड्रिड तेस्रो डिभिजनको टोली फुयेनलाब्राडासँग आफ्नै घरेलु मैदानमा बराबरीमा रोकिएको छ ।कोपा डेल रे अन्तरगत मंगलबार राती भएको दोस्रो लेगको खेलमा रियल २–२ को बराबरीमा रोकिएको हो । तर, १९ पटकको विजेता रियलले पहिलो लेगमा २–० को जीत निकालेको कारण समग्रमा ४–२ को जीत निकाल्दै अन्तिम १६ मा प्रवेश गरेको छ ।पछिल्लो दुई महिना मैदानबाट बाहिर रहेका वेल्स फरवार्ड रियल एक गोलले पछि परेको स्थितिमा खेलमा प्रवेश गरेका थिए ।प्रवेश गरे लगत्तै बोर्जा मायोरालका लागि दुई वटा गोलको अवसर सृजना गर्दै रियललाई अग्रता दिएका थिए । यसअघि पहिलो हाफमा लुइस मिल्लाको गोलको मद्दतले फुयेनलाब्राडाले अग्रता लिएको थियो ।तर, खेलको अन्त्यतिर अल्भारो पोर्टिलाले गोल गर्दै रियललाई जीतबाट बञ्चित गरे ।हिजै भएको अन्य खेलमा लेगानेसले रियल भालाडोलिडलाई पराजित गर्दै अन्तिम १६ मा स्थान बनाएको छ । मालगा भने नुमान्सियासँग पराजित हुँदै प्रतियोगिताबाट बाहिरिएको छ । उता, सेल्टाभिगो र लेभान्तेले पनि अन्तिम १६ मा आफ्नो स्थान पक्का गरेको छ ।  
