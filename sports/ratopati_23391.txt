टोटनहमको खराब फर्म जारी, छ गोलको थ्रिलरमा युनाइटेड विजयी

लण्डन । प्रिमियर लिगमा खराब दौरबाट गुज्रिरहेको टोटनहम हटस्पर्सलाई पराजित गर्दै लेस्टर सिटी प्रिमियर लिगको नवौँ स्थानमा उक्लन सफल भएको छ । जेमी भार्डीले लेस्टरलाई खेलको १३ औँ मिनेटमा अग्रता दिलाए भने रियाद महारेजले इन्जुरी समयमा लेस्टरको अग्रता दोब्बर बनाए ।गत सिजन यता भार्डीले प्रिमियर लिगका ६ ठूला क्लबविरुद्ध ११ गोल गरेका छन् । जुन अन्य खेलाडीमा ५ गोल धेरै हो । यता, महारेजले पनि पछिल्ला सात लिग खेलमा ५ गोलमा संलग्न भएका छन् जसमा ३ गोल र दुई एसिस्ट रहेका छन् ।उता टोटनहमले भने थुप्रै अवसरहरु गुमायो । खेलको ७९ औँ मिनेटमा ह्यारी केनले गोल गर्दै स्पर्सलाई खेलमा फर्काउने प्रयास गरे पनि त्यो पर्याप्त हुन सकेन ।गत सिजन भरमा ४ खेल हारेको स्पर्सले यो सिजनमा अहिले नै चार खेल गुमाइसकेको छ । पराजयपछि स्पर्स लिगको पाँचौ स्थानमा सिमित भएको छ । लिभरपुल र बर्नलीले आ–आफ्ना खेल जिते टोटनहम अझ तल खस्किेछ ।उता, एस्ली यङको दुई गोलको मद्दतले वाटफोर्डलाई पराजित गर्दै म्यान्चेस्टर युनाइटेडले शीर्ष स्थानमा रहेको म्यान्चेस्टर सिटीमाथि दबाब कायम राखेको छ । मार्सियालले पनि एक गोल थपे पनि युनाइटेडले खेलको ७७ औँ मिनेट सम्मा ३–० को अग्रता बनाएको थियो । तर, वार्टफोर्डका लागि ट्रोय डिनी र अब्दुलायडुकोरेले गोल गर्दै खेल ३–२ को स्थितिमा ल्याए ।लगत्तै जेसे लिन्गार्डले अर्को गोल थप्र्दै युनाइटेडका लागि ४–२ को जीत सुनिश्चित गरे ।जीत पछि युनाइटेड ३२ अंकसहित लिगको दोस्रो स्थानमा कायम रहेको छ । शीर्ष स्थानमा रहेको सिटीसँग युनाइटेड ५ अंकले पछि रहेको छ । तर, सिटीले एक खेल कम खेलेको छ ।  
