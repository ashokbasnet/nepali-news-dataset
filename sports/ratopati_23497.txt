बार्सिलोनाले गोलको वर्षा गर्दा बिल्बाओ र सोसिडाड स्तब्ध

बार्सिलोना । रियल मुर्सियाविरुद्ध गोलको वर्षा गर्दै बार्सिलोना कोपा डेल रेको अन्तिम १६ मा प्रवेश गरेको छ । तर, एथ्लेटिक बिल्बाओ र रियल सोसिसाड भने आफूभन्दा कमजोर मानिएको टोलीसँग स्तब्ध हुँदै प्रतियोगिताबाट बाहिरिएको छ ।तेस्रो डिभिजनको टोली लेइडा स्पोर्टियोले ३ गोलले पछि परेको स्थिति उल्टाउँदै रियल सोसिडाडलाई पराजित गर्यो भने बिल्बाओलाई फोर्मेन्टेराले प्रतियोगिताबाट बाहिर पठायो ।फोर्मेन्टेराले खेलको ९६ औँ मिनेटमा गोल गर्दै २–१ ले खेल आफ्नो पक्षमा पारेको थियो । दोस्रो डिभिजनको टोलीका लागि अल्भारो मुनिज सेगाराले निर्णायक गोल गरे ।यता, ला लिगाको शीर्ष स्थानमा रहेको बार्सिलोनाले भने पहिलो लेगमा नै ३–० को सहज अग्रता बनाएको थियो ।दोस्रो लेगमा पनि उत्कृष्ट प्रदर्शन गर्दै विपक्षीको पोष्टमा ५ गोल गर्यो ।बार्सिलोनाको जीतमा पाको अल्कासेर, जेरार्ड पिके, एलेक्सिस भिडाल, डेनिस सुवारेज र होजे अर्नाइजले एक–एक गोल गरे ।        
