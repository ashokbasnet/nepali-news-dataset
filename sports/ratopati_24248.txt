जीतको लयमा फर्कियो बार्सिलोना

बार्सिनोला । बार्सिलोनाका पूर्व खेलाडी जेरेमी म्याथुजले आत्मघाती गोल गर्दा बार्सिलोनाले स्पोर्टिङ लिजबनलाई पराजित गर्दै च्याम्पियन्स लिगको अन्तिम १६ मा समूह डी विजेता बन्दै प्रवेश गरेको छ ।उता, पराजयसँगै प्रतियोगिताको अर्को चरणमा पुग्ने लिजबनको सपना चकनाचुर बनेको छ । अर्को चरणमा पुग्नका लागि स्पोर्टिङले जित हासिल गर्नका साथै युभेन्टसले ओलम्पियाकोससँग पराजित हुनुपर्ने थियो ।तर, इटालियन च्याम्पियनले ओलम्पियाकोसलाई २–० ले पराजित गर्दै समूहको उपविजेता बनेर प्रतियोगिताको अन्तिम १६ मा स्थान बनाएको छ । यता, बार्सिलोनाले यसअघि अघिका दुई च्याम्पियन्स लिग खेल बराबरी गरेको थियो । मंगलबार रातीको खेलमा पनि हाफ टाइमसम्म गोलरहित अवस्था थियो ।तर, दोस्रो हाफको ५९ औँ मिनेटमा पाको अल्कासेरले गोल गर्दै बार्सिलोनालाई अग्रता दिलाए भने इन्जुरी समयमा म्याथुजले आत्मघाती गोल गर्दै बार्सिलोनाको जीत सुनिश्चित गरे ।हिजो खेलमा लियोनेल मेस्सी लगातार दोस्रो खेलमा बेन्चमा थिए ।
