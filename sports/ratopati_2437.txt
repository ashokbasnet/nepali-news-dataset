फिफाद्वारा रुसीमाथि डोपिङ अनुसन्धान

जुरिस – विश्व फुटबल महासंघ(फिफा)ले रुसका खेलाडीमाथि अझै पनि डोपिङलाई लिएर अनुसन्धान भइरहेको जनाएको छ । फिफाले प्रतिबन्धित शक्तिवर्धक औषधि डोपिङ सरकारी सहयोगमा प्रयोग गरेको भन्ने आरोपको विषयमा अनुसन्धान गरिरहेको स्पष्ट पारेको छ ।   म्याकलरेनको प्रतिवेदन अनुसार सन् २०११ देखि २०१५ सम्म १ हजार खेलाडीको नमुनाको परीक्षणका क्रममा फुटबल लगायत कम्तीमा ३० खेलका खेलाडीले रुसी सरकारको सहयोगमा प्रतिबन्धित शक्तिवर्धक औषधि प्रयोग गरिएको दाबी गरिएको छ । त्यस्तै उक्त प्रतिवेदनमा सन् २०१४ को विश्वकप फुटबलमा सहभागी रुसी टिमका खेलाडी पनि रहेको उल्लेख गरिएको छ । फिफाले भने सबै खेलाडी डोपिङ परीक्षणमा सफल भएको जनाएको छ । तर, अहिले पनि आफूहरूले यस विषयमा अनुसन्धान गरिरहेको फिफाको भनाइ छ ।  आगामी वर्ष रुसमा हुने विश्वकप फुटबलमा यदि डोपिङसम्बन्धी थप असफल घटना बाहिर आएमा रुसी फुटलबल टिमलाई ठूलो नोक्सानी हुनेछ ।    
