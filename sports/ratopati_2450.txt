क्रिकेटमा भारतको नयाँ किर्तिमान, बन्यो सबैभन्दा धेरै पटक ३ सय बढी रन बनाउने टोली

नयाँ दिल्ली – विराट कोहलीको नेतृत्वमा रहेको भारतीय क्रिकेट टोलीले वेस्ट इन्डिजविरुद्ध दोस्रो एकदिवसीय खेलमा उत्कृष्ट प्रदर्शन गर्दै १ सय ५ रनको जीत निकाल्दै १–० को अग्रता लिएको छ । अजिंका रहानेको शतक र कोहलीको ८७ रनको मद्दतले भारतले ५ विकेटको क्षतिमा ३१० रनको योगफल तयार गरेको थियो ।भारतले यसरी ३ सय रनभन्दा बढीको स्कोर बनाएको यो ९६ औँ पटक हो । योसँगै भारतले सबैभन्दा धेरै पटक ३ सय रनभन्दा बढीको योगफल बनाउने किर्तिमान बनाएको छ ।९६ पटकमा भारतले ७५ वटा जीत तथा १९ पटक हार बेहोरेको छ भने दुई खेल बराबरी भएको छ । ३ सय वा सोभन्दा बढी रन बनाउँदा सबैभन्दा बढी हार बेहोर्ने टोली पनि भारत नै हो ।अस्ट्रेलियाले ९५ पटक यस्तो योगफल तयार गर्दै बनाएको किर्तिमानलाई पछि पार्दै भारतले नयाँ किर्तिमान बनाउन सफल भएको हो ।अस्ट्रेलिया र भारत मात्र यस्ता दुई टोली हुन् जसले ९० पटकभन्दा बढी ३ सय वा सोभन्दा ठूलो योगफल बनाएका छन् ।हाल एकदिवसीय खेलमा विश्व नम्बर एक रहेको दक्षिण अफ्रिकाले ७७ पटक मात्र ३ सय वा सोभन्दा ठूलो योगफल बनाएको छ ।९६ पटकमा भारतले ७५ वटा जीत तथा १९ पटक हार बेहोरेको छ भने दुई खेल बराबरी भएको छ । ३ सय वा सोभन्दा बढी रन बनाउँदा सबैभन्दा बढी हार बेहोर्ने टोली पनि भारत नै हो ।अस्ट्रेलियाले ९५ पटकमा ८४ वटा जीत तथा १० मा हार बेहोरेको छ भने एउटा खेलको नतिजा आएको थिएन ।३५० देखि ४ सयको स्कोरमा भने भारत दोस्रो स्थानमा छ । यो रेन्जमा भारतले २३ पटक स्कोर बनाएको छ भने दक्षिण अफ्रिकाले २४ पटक यो ३५० देखि ४ सय रनको स्कोर बनाएको छ ।४ सय रनभन्दा बढी स्कोर बनाउनेमा पनि भारतलाई पछि पार्दै दक्षिण अफ्रिका शीर्ष स्थानमा छ । दक्षिण अफ्रिकाले ६ पटक यस्ता स्कोर बनाउँदा भारतले पाँच पटक यो कोशेढुंगा पार गरेको छ ।
