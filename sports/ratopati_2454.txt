अब क्रिकेटमा पनि रातो कार्ड

मुम्बई – क्रिकेटरले मैदानमा गम्भीर गल्ती गरेमा अब अम्पायरले रातो कार्ड देखाउँदै मैदान बाहिर पठाउन सक्ने नियम अक्टोबर १ बाट लागु हुने भएको छ ।  अन्तर्राष्ट्रिय क्रिकेट काउन्सिल आईसीसीको मुख्य कार्यकारी कमिटीले प्रमुख कोच अनिल कुम्बलेको सिफारिस अनुसार क्रिकेट नियममा ठूलो परिर्वतन ल्याउने निर्णय गरेको हो ।  खेलाडीले मैदानमा खराब आचरण देखाए वा कुनै हिंसा गरेको भेटेमा अम्पायरले मैदान बाहिर पठाउन सक्नेछ ।  अन्य खेलाडी, अम्पायर तथा दर्शकमाथि आक्रमण गरेमा, अम्पायरलाई धम्की दिएमा वा मैदानमा हिंसाजनक अन्य कुनै काम गरेमा माफ नगरी रातो कार्ड दिइनेछ ।  
