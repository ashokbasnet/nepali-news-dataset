विश्वकप २०२२ : फिफा अधिकारीको छोरीको नाममा २० लाख अमेरिकी डलर घुस !

काठमाडौँ – कतारले सन् २०२२ को विश्वकप आयोजना गर्ने अनुमति जित्दा भ्रष्टाचार गरेको बारेमा नयाँ तथ्यहरु सार्वजनिक भएको छ । जर्मनीको पत्रिका बिल्डले फिफाका पूर्व स्वतन्त्र अनुसन्धानकर्ता माइकल गार्सियाले सन् २०१४ मा प्रस्तुत गरेको रिपोर्ट फेला पारेको बताउँदै उक्त तथ्यहरु सार्वजनिक गरेको हो ।बिल्डले प्रकाशित गरेको रिपोर्टमा एक फिफा अधिकारीको छोरीको नाममा २० लाख अमेरिकी डलर दिइएको उल्लेख छ ।गार्सियाले आफ्नो रिपोर्टलाई सही तरिकाले अघि बढाएर कारवाही नगरिएको भन्दै सन् २०१४ को डिसेम्बरमा राजीनामा दिएका थिए ।अमेरिकी वकिलले ‘नेतृत्वको खडेरी’ भएको भन्दै फुटबलको नियामक निकायको आलोचना गरेका थिए । फिफाका अधिकारीहरुले उनको ४०३ पृष्ठ लामो प्रतिवेदनलाई घटाएर ४२ पृष्ठको सारंश मात्र प्रकाशित गरेको थियो ।बिल्डले गार्सियाको रिपोर्ट मंगलबारदेखि छाप्ने बताएको छ ।पत्रिकाको दाबी अनुसार :१. सन् २०१८ र २०२२ को विश्वकप आयोजक चुन्नअघि तीन फिफा अधिकारीहरुलाई कतारी फुटबल फेडरेसनको प्राइभेट जेटमा रियोसम्म पुर्याइएको थियो ।२. कतारको एस्पायर एकाडेमीले फिफाका अधिकारीहरुलाई प्रभावित पार्न निर्णायक भूमिका खेलेको थियो ।
