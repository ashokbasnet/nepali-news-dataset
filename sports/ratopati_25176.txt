भिल्लेरियाललाई हराउँदै बार्सिलोनाको ५ अंकको अग्रता कायमै

बार्सिलोना । १० खेलाडीमा सिमित भिल्लेरियाललाई हराउँदै बार्सिलोनाले शीर्ष स्थानमा ५ अंकको अग्रता कायम राखेको छ ।लुइस सुवारेज र जेरार्ड पिकेले पोष्टमा बल हिर्काएपछि ला लिगामा लागतार तेस्रो खेलमा बराबरी तर्फ उन्मुख बनेको थियो ।तर, खेलको ६० औँ मिनेटमा भिल्लेरियालका मिडफिल्डर ड्यानियल राबाले रातो कार्ड खाएपछि खेल बदलिएको थियो ।खेलको ७२ औँ मिनेटमा सुवारेजले बार्सिलोनालाई अग्रता दिलाएका थिए । खेलको अन्त्यतिर गोल गर्दै लियोनेल मेस्सीले बार्सिलोनालाई २–० को जीत दिलाए । १५ खेलपछि बार्सिलोनाले ३९ अंकसहित शीर्ष स्थानमा रहेको छ ।दोस्रो स्थानमा ३४ अंकसहित भ्यालेन्सिया रहेको छ ।आइतबार रियल बेटिसलाई १–० लाई हराउँदै एथ्लेटिको म्याड्रिड तेस्रो स्थानमा रहेको भने चौथो स्थानमा रियल म्याड्रिड रहेको छ ।  
