म्यान्चेस्टर डर्बी : सिटीले किर्तिमान बनाउँदा युनाइटेड पराजित

लण्डन । म्यान्चेस्टर युनाइटेडलाई पराजित गर्दै म्यान्चेस्टर सिटी एकै सिजन प्रिमियर लिगमा १४ खेल जित्ने पहिलो टोली बनेको छ ।आइतबार भएको खेलमा २–१ को जीत हासिल गर्दै सिटीले शीर्ष स्थानमा ११ अंकको फराकिलो अग्रता पनि बनाएको छ ।खेलको ४३ औँ मिनेटमा डेभिड सिल्भाले सिटीलाई अग्रता दिए पनि पहिलो हाफको इन्जुरी समयमा मार्कस रासफोर्डले गोल गर्दै युनाइटेडलाई बराबरीमा ल्याए ।खेलको दोस्रो हाफमा निकोलास ओटामेन्डीले गोल गर्दै सिटीलाई अग्रता दिलाए ।खेलपछि युनाइटेडका प्रशिक्षक जोसे मोरिन्होले रेफ्रीले पेनाल्टी नदिँदा आफूहरुले हार बेहोर्नु परेको भन्दै आक्रोश व्यक्त गरे । खेलको ७९ औँ मिनेटमा एन्डर हरेरालाई ओटामेन्डीले लडाएका थिए । तर, पेनाल्टीको साटो हरेरालाई डाइभ गरेको भन्दै पहेँलो कार्ड देखाइएको थियो ।पराजयसँगै युनाइटेडको घरेलु मैदानमा ४० खेलको अपराजित यात्रा अन्त्य भएको छ । सन् २०१६ को सेप्टेम्बरमा सिटीसँग ओल्डट्राफोडमा हारे यता युनाइटेड अपराजित रहेको थियो ।१६ खेलपछि सिटीको ४६ अंक रहेको छ । दोस्रो स्थानमा ३५ अंकसहित युनाइटेड रहेको छ ।हिजै भएका अन्य खेलमा लिभरपुलले एभर्टन र साउथ ह्याम्पटनसँग आर्सनलले १–१ को बराबरी खेलेको छ ।  
