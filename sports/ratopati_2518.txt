मोया थाईका खेलाडीलाई ओलम्पिक कमिटीको विदाइ

काठमाडौं– टर्कीको राजधानी अन्तालियामा जुन २९ देखि आयोजना हुने अन्तर्राष्ट्रिय मोया थाई वक्सिङ्गमा सहभागी हुन जाने खेलाडीलाई नेपाल आलोम्पिक कमिटीले विदाइ गरेको छ ।  उक्त प्रतियोगितामा जाने ५ सदस्यीय नेपाली टोलीलाई नेपाल ओलेम्पिक कमिटीका महासचिव तथा राष्ट्रिय खेलकुद परिषदका उपाध्यक्ष लामा टेन्डी शेर्पाले विदाई गरेका हुन् । सो अवसरमा मोया थाई संघका संयोजक भीम सिंह गुरुङ्गले समेत खेलाडीलाई विदाई गरेका थिए ।   प्रतियोगितामा सहभागी खेलाडीमा भुपेन्द्र पुन मगर, तुलसी थापा मगर, विरेन्द्र केसी र अंकित ओली रहेका छन भने अफिसीयल तथा प्रशिक्षकमा दिपक गोदार रहेका छन् ।उक्त टिमको नेतृत्व सुदिप पञ्डित क्षेत्रीले गर्ने मोया थाई संघले जनाएको छ । प्रतियोगिता जुलाई २ तारिखसम्म संचालन हुने जनाइएको छ ।  
