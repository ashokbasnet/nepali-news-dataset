प्रधानसेनापति तेस्रो खुल्ला म्याराथुन प्रतियोगिता हुने

काठमाडौं– आगामी माघ २७ गते सेना दिवसको अवसर पारेर काठमाडांैमा प्रधानसेनापति तेस्रो खुल्ला म्याराथुन प्रतियोगिता हुने भएको छ । नेपाली सेनाले विहिबार काठमाडांैमा पत्रकार सम्मेलन गरी आगामी माघ २७ गते सेना दिवसको अवसर पारेर प्रधानसेनापति तेस्रो खुल्ला म्याराथुन प्रतियोगिता हुने जानकारी गराएको हो ।प्रतियोगितमा प्रथम हुनेलाई नगद १ लाख, द्धितीय हुनेलाई ५० हजार, तृतिय हुनेलाई २५ हजार, चौंथो हुनेलाई १५ हजार, पाँचौ हुनेलाई ७ हजार र छैठौं हुनेलाई ५ हजार नगद पुरस्कार दिईनेछ । नयाँ नयाँ खेलाडीहरु तयार गर्न प्रोत्साहन मिल्ने भएकाले खेलाडीहरुलाई नगद पुरस्कार दिने योजना बनाइएको नेपाली सेनाका प्रवक्ता उपरथी नैनराज दाहालले जानकारी दिए ।प्रतियोगिता अन्तरगत ४२ किलो मिटर १ सय ९५ मिटर म्याराथुन दौडमा पुरुषहरुको सहभागितामा हुनेछ । त्यसैगरी २१ किलोमिटरको हाफ म्याराथुनमा ४५ वर्षमाथिका पुरुष महिला सहभागी हुनेछन् ।५ किलोमिटरको म्याराथुन दौडमा भने विद्यालयका छात्रछात्रा, उपत्यका भित्रका सैनिक विद्यालयहरुका सैनिक अधिकृत तथा सकल दर्जाका छोराछोरीहरुले प्रतियोगितामा भाग लिन पाउनेछन् ।हाफ म्याराथुनतर्फ प्रथम  हुनेलाई २५ हजार, द्धितिय हुनेलाई १५ हजार, तृतिय हुनेलाई १० हजार नगद पुरस्कार दिइने पनि नेपाली सेनाले जनाएको छ । विद्यालय तहका छात्रछात्रा तर्फको ५ किलोमिटरको म्याराथुन दौड प्रतियोगितामा प्रथम हुनेलाई ७ हजार, द्धितिय हुनेलाई ५ हजार र तृतिय हुनेलाई ३ हजार नगद पुरस्कार दिइनेछ ।
