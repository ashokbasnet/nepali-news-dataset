टोटनहमलाई पराजित गर्दै सिटीको किर्तिमानी विजयी यात्रा जारी

लण्डन । टोटनहम हटस्पर्सलाई ४–१ गोल अन्तरले पराजित गर्दै म्यान्चेस्टर सिटीले आफ्नो किर्तिमानी विजयी यात्रालाई जारी राखेको छ ।प्रिमियर लिगमा लगातार १६ औँ जित निकाल्दै सिटीले शीर्ष स्थानमा १४ अंकको अग्रता बनाएको हो ।डेभिड सिल्भाको स्थानमा टोलीमा स्थान बनाएका इल्के गुन्डोगानले सिटीलाई खेलको १४ औँ मिनेटमा नै अग्रता दिलाए । त्यसपछि पहिलो हाफमा कुनै गोल हुन सकेन ।खेलको दोस्रो हाफको अन्त्यतरि भने सिटीले गोलको वर्ष गरेको थियो । ७० देखि ९० मिनेटसम्म प्रत्येक १० मिनेटको अन्तरालमा सिटीले तीन गोल थपेको थियो ।केभिन डि ब्रुयनाले एक गोल गरे भने राहिम स्टर्लिङले दुई गोल गरे । इन्जुरी समयमा क्रिस्टियन एरिक्सनले स्पर्सका लागि सान्तवना गोल गरे ।जीतसँगै पेप ग्वार्डिओला आफ्नो लगातार १९ खेल जितेको किर्तिमानबाट ३ खेलबाट टाढा रहेका छन् । उनले यो उपलब्धि बायर्न म्युनिखमा छँदा सन् २०१३ को अक्टुबर र मार्च २०१४ को बीचमा हासिल गरेका थिए ।१८ खेलपछि सिटीको ५२ अंक रहेको छ भने एक खेल कम खेलेको म्यान्चेस्टर युनाइटेड दोस्रो स्थानमा रहेको छ । पराजयसँगै टोटनहम लिगको सातौँ स्थानमा खस्किएको छ ।शनिबार भएको अन्य खेलमा तेस्रो स्थानमा रहेको चेल्सीले साउथह्याम्पटनलाई पराजित गर्यो ।मार्कोस ओलन्सोले पहिलो हाफको इन्जुरी समयमा गरेको एक मात्र गोल निर्णायक बन्न पुग्यो ।चेल्सीले पछिल्ला १० खेलमा हासिल गरेको यो आठौँ जीत हो ।उता, आर्सनल न्युक्यासल युनाइटेडलाई पराजित गर्दै शीर्ष स्थानमा उक्लिएको छ ।आर्सनललाई जीत दिलाउन मेसुट ओजीलले एक मात्र गोल गरे ।१८ खेलपछि आर्सनल ३३ अंकसहित लिगको चौँथो स्थानमा रहेको छ ।शनिबार राती भएका अन्य खेलमा बर्नलीले ब्राइटन एण्ड होभ आल्बियोनसँग बराबरी खेल्दै लिगमो पाँचौ स्थानमा उक्लिएको छ ।लेस्टर सिटी भने क्रिस्टल प्यालेससँग ३–० गोल अन्तरले पराजित हुन पुग्यो ।
