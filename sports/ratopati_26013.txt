नेयमार नायक बन्दा पीएसजीको सहज जीत

पेरिस । नेयमारले दुई गोल गर्नका साथै दुईवटा गोलको अवसर सृजना गरेपछि पेरिस सेन्ट जर्मेनले रेनेसबिरुद्ध ४–१ को सहज जित निकालेको छ ।निलम्बनका कारण गत हप्ता लिले विरुद्धको खेल गुमाएका नेयमारले लिग कपमा स्ट्रासवर्गविरुद्धको खेल पनि व्यक्तिगत कारणले गुमाएका थिए ।टोलीमा फर्किएका ब्राजिलियन फरवार्डले खेलको चौँथो मिनेटमानै पीएसजीलाई अग्रता दिलाएका थिए ।त्यसपछि उनले कायलिन एमबापे र एडिसन कभानीका लागि गोलको अवसर सृजना गरे भने खेलको ७६ औँ मिनेटमा दोस्रो गोल थपे ।खेलमा फिरमिन मुबेलेले रेनेसका लागि सान्तवना गोल गरे ।दोस्रो हाफमा रेनेसका बेन्जामिन आन्द्रे र पीएसजीका फ्रेसनल किम्पिेम्बेले रातो कार्ड खाएपछि दुवै टोली १०–१० खेलाडीमा सिमित बनेको थियो ।१८ खेलपछि ४७ अंकसहित पीएसजी लिगको शीर्ष स्थानमा रहेको छ ।  
