मन्त्रीलाई ‘बाँदर’ भनेपछि मलिंगालाई ६ महिनाको प्रतिबन्ध

 कोलबों– श्रीलंकाका तीव्र गतिका बलर लसिथ मालिंगामाथि ६ महिनाको खेल प्रतिबन्ध लागेको छ । श्रीलंका क्रिकेट बोर्डको विशेष जाँच प्यानलले मालिंगामाथि ६ महिनाको प्रतिबन्ध लगाउनुका साथै अर्को एक दिवसीय म्याचको फीको ५० प्रतिशत जरिवाना पनि लगाएको छ ।  ईएसपीएन क्रिक ईन्फो वेभसाइटको रिपोर्ट अनुसार श्रीलंका क्रिकेट बोर्डले गरेको अनुशासनात्मक जाचँमा मालिंगाले अनुबन्धको उल्लघंनको दोषी पाइएको कारण सो प्रतिबन्ध लगाइएको हो ।  श्रीलंकाका खेलकुद मन्त्रीले राष्ट्रिय खेलाडीहरु मोटो भएको बताएपछि मलिंगाले उनलाई बाँदरसँग तुलना गरेका थिए ।  श्रीलंका क्रिकेट बोर्डको यो फैसलाले भने जिम्बाबे सिरिजमा बलरहरुको उपस्थितीमा कुनै फरक पर्ने छैन । पहिलो दुई एक दिवसीय खेलहरुका लागी मालिंगाको नाम १३ सदस्यीय टिममा राखिएको छ । मालिगांले १९ जुन र २१ जुनमा आफनो करारको नियम उल्लघंन गरेको भन्दै क्रिकेट बोर्डले मालिंगाविरुद्धमा विशेष जाँच राखेको हो । 
