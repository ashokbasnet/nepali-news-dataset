‘बर्थडे ब्वाई’ एमबापे चम्किँदा पीएसजी विजयी

पेरिस । आफ्नो १९ औँ जन्मदिनमा कायलिन एमबापेले एक गोल गर्नका साथै अर्को गोलको अवसर सृजना गरेपछि पेरिस सेन्ट जर्मेनले कायेनलाई ३–१ गोलअन्तरले पराजित गरेको छ ।खेलको २१ औँ मिनेटमा एडिसन कभानीले एमबापेको उत्कृष्ट ब्याकहिल क्रसमा गोल गर्दै पीएसजीलाई अग्रता दिलाएका थिए ।खेलको दोस्रो हाफमा एमबापेले पीएसजीको अग्रता दोब्बर बनाए । मोनाकोबाट पीएसजी आए यता उनको यो सिजन १२ औँ गोल हो ।युरी बर्चिचेले गोल गर्दै पीएसजीको अग्रता फराकिलो बनाए भने खेलको अन्त्यमा इभान सान्टिनीले कायेनका लागि सान्तवना गोल गरे ।उता, साबिक विजेता मोनाकोले रेनेसलाई २–१ ले पराजित गर्दै पीएसजीसँगको दुरी ९ अंकमा कायम राखेको छ । मोनाकोको जीतमा रामाडेल फाल्काओ र किएटाब्लेडले गोल गरे भने रेनेसका लागि बाहबी खार्जीले एक मात्र गोल गरे ।१९ खेलपछि पीएसजीको ५० अंक रहेको छ भने मोनाको र लियोन समान ४१ अंकसहित क्रमशः दोस्रो र तेस्रो स्थानमा रहेका छन् । लियोनले पनि टोलोसेलाई २–१ गोलअन्तरले हरायो । 
