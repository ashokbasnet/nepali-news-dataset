डिफेन्डिङ च्याम्पियन डर्टमण्डलाई हराउँदै बायर्न अन्तिम आठमा

म्युनिख । जेरोम वोयटाङ र थोमस मुलरको पहिलो हाफमा गरेको गोलको मद्दतले बायर्न म्युनिखले साबिक विजेता बोरुसिया डर्टमण्डलाई हराउँदै जर्मन कपको अन्मित आठमा स्थान बनाउन सफल भएको छ ।१२ औँ मिनेटमा बोयटाङले अग्रता दिलाउन अघि जर्मन च्याम्पियनको दुईवटा प्रहार पोष्टमा लागेको थियो ।पहिलो हाफ सकिन लाग्दा मुलरले बायर्नको अग्रता दोब्बर बनाए ।खेलको दोस्रो हाफको ७७ औँ मिनेटमा आन्द्रीय यार्मोलेङ्कोले गोल गर्दै डर्टमण्डलाई खेलमा फर्काउने प्रयास गरे ।यसअघि नयाँ प्रशिक्षक पिटर स्टोगरको नेतृत्वमा लगातार दुई खेल जितेको डर्टमण्डले त्यसपछि बराबरी गोलका लागि थुप्रै प्रयास गरेको थियो । जेरेमी टोलजान र आन्द्रे सर्ले गोलको नजिक पुगे पनि थोरैले चुके ।बायर्नसँगै बायन लेभरक्युजन, वेर्डर ब्रेमन र इन्ट्राचेट फ्राङ्कफर्टले पनि क्वाटरफाइनलमा स्थान बनाएको छ ।
