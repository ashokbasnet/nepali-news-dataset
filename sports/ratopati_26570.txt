एभरेष्ट प्रिमियर लिग प्रतियोगिताः भैरहवाको जित

काठमाण्डौ– कीर्तिपुर खेल मैदानमा जारी एभेरष्ट प्रिमियर लिग क्रिकेट (इपिएल) प्रतियोगिता मा भैरहवा ग्लाडिएटर्सले जित हासिल गरेको छ । प्रतियोगितामा आठौं नम्बरका ब्याट्सम्यान कृष्ण कार्कीले इनिङको अन्तिम बलमा चौका प्रहार गरेपछि भैरहवा ग्लाडिएटर्सले लगातार दोश्रो जित हात पारेको हो । यद्यपि, भैरहवाको जितमा रोहित पौडेलको इनिङ सबैभन्दा निर्णायक रहेको थियो ।पौडेलले ११ बल खेलेर ५ चौका र १ छक्का प्रहार गरेपछि जित आधारको सुवात भएको थियो ।  ललितपुर प्याटिरयससँग १ सय ४२ रनको लक्ष्य पछ्याउँदै अघि बढेको भैरहवाको जितमा कृष्ण कार्कीको चौका निकै महत्वपूर्ण रहेको थियो ।खेलमा ललितपुरका योगेशले २ विकेट लिन सफल भएका थिए । ललितपुरले निर्धारित ओभरमा ९ विकेट गुमाएर १ सय ४१ रन बनाएको थियो । सोही क्रममा भैरहवाका दुई खेलाडीले २–२ विकेट लिएको थिए । जसको नेतृत्व पुनित मिश्र र आरिफ शेखले लिएका थिए ।  
