एल क्लासिकोमा रोनाल्डो भर्सेस मेस्सी : कसको तथ्यांक राम्रो ?

दुई स्पेनिस क्लब रियल म्याड्रिड र बार्सिलोना भिड्ने एल क्लासिको विश्वमै सबैभन्दा बहुप्रतिक्षित फुटबल डर्बीमा पर्दछ । स्पेनमा यो मात्र फुटबल खेल होइन, यो दुई संस्कृतिको टक्कर, दुई सिद्धान्तको भीडन्त र विश्वका दुई उत्कृष्ट खेलाडीको टक्कर पनि हो ।क्रिस्टियानो रोनाल्डो भर्सेस लियोनेल यसको मेस्सी मुख्य आकर्षण हो जहाँ विश्वभरका फुटबल फ्यान दुईमध्ये को उत्कृष्ट ठहरिन्छन् भनेर हर्न आतुर हुन्छन् ।दुई खेलाडीले शनिबार फेरि अर्को भीडन्तको तयारी गरिरहँदा हालसम्म एलक्लासिको दुईबीच को सफल रहे भन्ने तथ्यांक यहाँ केलाउन खोजिएको छ ।कसले धेरै क्लासिको जितेको छ ?क्लासिकोमा सफलताको कुरा गर्दा मेस्सीले रोनाल्डोभन्दा धेरै खेल जितेका छन् । सबै प्रतियोगितामा भएका क्लासिकोलाई हेर्दा मेस्सीले हालसम्म १६ वटा खेल जितेका छन् ।अर्जेन्टिनी खेलाडीले रियलविरुद्ध खेलिएका ३६ खेलमा ८ पटक बराबरी गरेका छन् भने १२ पटक हारको स्वाद चाखेका छन् । उनले जितेका १६ मध्ये १२ खेल ला लिगामा जितेका हुन् । च्याम्पियन्स लिगमा मेस्सीले हालसम्म रियलसँग हारेका छैनन् । त्यहाँ उनले खेलेका खेलमा एकमा जीत र एकमा बराबरी गरेका छन् ।यता, रोनाल्डोले मेस्सीभन्दा कम खेल जिते पनि उनले निकै कम खेलेका छन् । सन् २००९ मा रियल म्याड्रिड आएका ३२ वर्षीय रोनाल्डोले २८ क्लासिको खेलमा ८ मा जित हासिल गर्नका साथै १३ मा हार र ६ मा बराबरी गरेका छन् ।यद्यपि, मेस्सीले ८ वटा खेल धेरै खेलेपनि रोनाल्डोको जीतको प्रतिशत २८.५ प्रतिशत रहेको छ जबकी मेस्सीका ४४.४ प्रतिशत रहेको छ ।कसले धेरै गोल गरेको छ ?क्लासिकोमा गोल गर्ने मामिलामा पनि रोनाल्डोभन्दा मेस्सी नै अघि रहेका छन् ।३६ खेलमा उनले २४ गोल गरेका छन् । यसमध्ये पनि धेरै गोल उनले ला लिगामा गरेका छन् । २२ खेलमा उनले १६ गोल गरेका छन् । बाँकी ६ सुपरकोपा र २ च्याम्पियन्स लिगमा गरेका छन् । मेस्सीले रियलविरुद्ध गोल नगरेको प्रतियोगिता भनेको कोपा डेल रे हो । त्यहाँ उनले रियलविरुद्ध खेलिएका ६ खेलमा कुनै गोल गर्न सकेका छैनन् ।यता, ८ खेल कम खेलेका रोनाल्डोले १७ गोल गरेका छन् । मेस्सीको गोल टु गेम रेसियो रोनाल्डोभन्दा केही राम्रो (०.६६ देखि ०.६) रहेको छ । कसले धेरै गोलको अवसर सृजना गरेका छन् यस मामिलामा एकपटक फेरि रोनाल्डोलाई पछि पारेका छन् । आफूले २४ गोल गर्नबाहेक ३० वर्षीय खेलाडीले आफ्ना ३६ एलक्लासिकोमा १३ वटा गोलको लागि सहयोग गरेका छन् । गोलको अवसर उनले ६५ पटक सृजना गरेका छन् ।उता, रोनाल्डोले २८ खेलमा आफ्ना समकक्षीलाई मात्र १ गोलका लागि सहयोग गरेका छन् भने मात्र १४ वटा अवसर सृजना गरेका छन् ।समग्रमा मेस्सी भर्सेस रोनाल्डोगत वर्ष ट्रफी र व्यक्तिगत अवार्डको मामिलामा पछि परे पनि मेस्सी अझै पनि क्लासिकोका राजा नै हुन् ।अर्जेन्टिनी खेलाडीले रोनाल्डोभन्दा धेरै गोल गर्नका साथै आफ्ना समकक्षीलाई धेरै गोलको अवसर सृजना गरेका छन् र धेरै खेल जितेका छन् । मेस्सीको गोल टु गेम रेसियो पनि रोनाल्डोको भन्दा राम्रो छ र तथ्यांकले बार्साको जीतमा रोनाल्डोले रियलका लागि गर्ने योगदानको तुलनामा बढी नै संलग्न हुन्छन् ।    
