मैत्रीपूर्ण क्रिकेट खेलमा शान्ति निकेतन विजयी

दाङ–मैत्रीपूर्ण क्रिकेट प्रतियोगितामा शान्ति निकेतन विद्यालय विजयी भएको छ । पद्मोदय पब्लिक नमूना माध्यमिक विद्यालय र शान्ति निकेतन विद्यालयका छात्राहरुका बीचमा भएको मैत्रीपूर्ण प्रतियोगितामा शान्ति निकेतन विद्यालय घोराही ३ रनले विजयी भएको हो । पद्मोदय पब्लिक नमुना मावि घोराहीको खेल मैदानमा भएको प्रतियोगितामा टस जितेर पद्मोदयले फिल्डिङ रोजेकोे पद्मोदयले शान्ति निकेतनलाई ब्याटिङ्का लागि निम्ता दिएको थियो । १६ ओभरको खेलमा शान्ति निकेतनले ८४ रन बनाएको थियो ।जसमा आस्मिन मन्सुरीले सर्वाधिक २२ रनको योगफल तयार पारेका थिए । त्यस्तै, कुसुम पोख्रेलले १२, वविता विसीले ६ र स्मृति जीसीले ४ रन जोडेका थिए । खेलमा पद्मोदयका युवा शर्माले ३, विमला ठेडीमगर र ईश्वरी केसीले १/१ विकेट लिएका थिए ।  ८५ रनको विजयी लक्ष्यका साथ मैदान प्रवेश गरेको पद्मोदय निर्धारित १६ ओभरमा सम्पूर्ण विकेट गुमाउँदै ८२ रनमा सीमित भएको थियो ।  तुलसा क्षेत्रीले सर्वाधिक १६ रनको योगफल बनाएकी थिइन् भने बिमला ठेडीमगरले १३, शारदा सुवेदीले १० र नमुना वलीले ६ रन बनाउन सफल भएका थिए । खेलमा  शान्ति निकेतन विद्यालयका समीक्षा भण्डारी र दीपा न्यौपानेले ५/५ विकेट लिएका थिए । ४ ओभरमा २० रन खर्चदै ५ विकेट लिने शान्ति निकेतनकी समीक्षा भण्डारीलाई म्यान अफ द म्याच घोषणा गरिएको थियो । 
