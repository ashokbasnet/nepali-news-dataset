आफ्नै मैदानमा लज्जास्पद पराजयपछि ला लिगा उपाधि होडमा रियल झनै पछाडि

म्याड्रिड । बार्सिलोनासँग आफ्नै घरेलु मैदानमा लज्जास्पद हार बेहोर्दै साबिक विजेता रियल म्याड्रिड ला लिगाको उपाधि होडबाट लगभग बाहिरिएको छ ।शनिबार साँझ सम्पन्न खेलमा १० खेलाडीमा सिमित रियल ३–० को गोलअन्तरले पराजित बनेको हो ।पराजयसँगै रियलसँग बार्सिलोनाले शीर्ष स्थानमा १४ अंकको अग्रता बनाएको छ । यद्यपि, रियलले एक खेल कम खेलेको छ ।बार्सिलोनाले तीनवटै गोल खेलको दोस्रो हाफमा गरेको थियो ।रियलले पहिलो हाफमा बार्सिलोना माथि निकै दवाव राखेको थियो । खेलको शुरुवातमा नै क्रिस्टिायनो रोनाल्डोको प्रहारले जाली चुमेपनि त्यो अफसाइड ठहरिएको थियो । त्यसपछि उनले अर्को सुन्दरु अवसर गुमाए ।त्यस्तै, करिम बेन्जेमाको प्रहार पोष्टमा लागेको थियो भने बार्सिलोनाका पाउलिन्होको प्रहार केलर नाभासले बचाउ गरे ।खेलको दोस्रो हाफमा भने रियलले पहिलो हाफजस्तै हाइप्रेसिङ खेल प्रदर्शन गर्न सकेन । जसको फाइदा उठाउँदै खेलको ५५ औँ मिनेटमा लुुइस सुवरेजले सर्जि रोबटोर्को पासमा बार्सिलोनालाई अग्रता दिलाए ।खेलको ६३ औँ मिनेटमा रियल झन् दबाबमा पर्यो । ड्यानी कार्भाहालले गोलउन्मुख बललाई हातले रोकेपछि उनले रातो कार्ड पाए । यसबापत बार्साले पेनाल्टीमात्र पाएन रियल १० खेलाडीमा सिमित बन्यो ।पेनाल्टीलाई लियोनेल मेस्सीले सजिलै गोलमा परिणत गरे ।खेलको इन्जुरी समयमा एलेक्सीस भिडालले अर्को गोल थप्दै बार्सिलोनालाई सहज जित दिलाए ।  
