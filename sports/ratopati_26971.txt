सुनसरी ११ सेमिफाइनल प्रवेश

पाँचथर – फिदिममा जारी नवौँ फाल्गुनन्द गोल्डकप फुटवल प्रतियोगितामा सुनसरी ११ सेमिफाइनल प्रवेश गरेको छ । आइतवार भएको खेलमा सशस्त्र प्रहरी बल काठमाण्डौँलाई ३–० गोल अन्तरले पराजित गर्दै सुनसरी सेमिफाइनल पुगेको हो । सुनसरीका लागि हेमन्त थापा मगरले खेलको २७ औँ र ३५ औँ मिनेटमा गोल गरेका थिए । यस्तै दोश्रो हाफको पाचौँ मिनेमटा तिर्थ बस्नेतले गोल गर्दै सुनसरीको अग्रता फराकिलो पारे ।  निक्कै प्रतिस्पर्धात्मक खेलमा एपीएफले पाएका गोल गर्ने आधा दर्जन बढी मौका गुमाउँदा प्रतियोगितबाटै बाहिरिनु परेको छ । आइतवारको खेलमो म्यान अफ दी म्याच सुनसरीका हेमन्त थापा मगर घोषित भए । प्रतियोगिता अन्तर्गत सोमवार आयोजक फिदिम स्पोर्टिङ क्लव र डिफेन्डिङ च्याम्पियन विर्मामोड युनाइटेड झापावीच प्रतिस्पर्धा हुनेछ । प्रतियोगिताको विजेताले ३ लाख तथा उपविजेताले २ लाख रुपैँया प्राप्त गर्नेछन् । प्रतियोगितामा स्वेदशी तथा विदेशी १० टोलीको सहभागिता छ ।   
