जुम्ल्याहा छोराका पिता बने रोनाल्डो

रसिया – पोर्चुगलका कप्तान क्रिस्टियानो रोनाल्डोले आफू दोस्रो पटक पिता बनेको पुष्टि गरेका छन् । सरोगेट आमाबाट रोनाल्डो जुम्ल्याहा सन्तानको पिता बनेका हुन् ।कन्फेडेरेन्सन्स कपबाट उनलाई घर फर्कने अनुमति दिइएको छ । सेमिफाइनलमा चिलीसँग हार बेहोरेपछि उनले आफू पिता बनेको घोषणा गरेका हुन् ।रोनाल्डोको यसअघि नै सात वर्षीय क्रिस्टियानो रोनाल्डो जुनियर नाम गरेका छोरा छन् ।३२ वर्षीय फरवार्डले तेस्रो स्थानको खेल गुमाउनेछन् ।‘म राष्ट्रिय टोलीको लागि खेल्दै गर्दा मैले दुई छोराको पिता बनेको थाहा पाएँ,’ रोनाल्डोले फेसबुकबाट यसको जानकारी दिए ।‘आफ्ना सन्तानसँग पहिलो पटक भेट्न पाउँदा म खुसी छु,’ उनले भनेका छन् ।रोनाल्डोकी प्रेमिका जर्जिना रोड्रिग्वेज पनि पाँच महिनाको गर्भवति भएको समाचारहरु बाहिर आएको छ ।  
