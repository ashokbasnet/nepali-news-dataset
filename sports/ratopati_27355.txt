मोरङ ११ सेमिफाइनल प्रवेश

पाँचथर- मोरङ ११ पाँचथरको फिदिममा जारी ९ औं  रुसलान फाल्गुनन्द गोल्डकपको सेमिफाइनल प्रवेश गरेको छ । आज भएको क्वार्टरफाइनल खेलमा त्रिभुवन आर्मी क्लव काठमाडौँलाई पेनाल्टी सुटआउटमा ४–२ गोल अन्तरले पराजित गर्दै मोरङ सेमिफाइनल प्रवेश गरेको हो । खेलअवधिभर दुवै तर्फबाट एक÷एक गोल मात्र भएपछि खेल ट्राइबेकरमा धकेलिएको थियो । मोरङको तर्फबाट पहिलो हाफको ३५ आँै मिनेटमा सन्तोष न्यौपानेले एक गोल गरेका थिए । जवाफमा आर्मीको तर्फबाट दोस्रो हाफको १२ आँै मिनेटमा आशीष शाक्यले एक गोल फर्काएका थिए । आजको खेलमा उत्कृष्ट प्रर्दशन गरेका मोरङका सुशील राई म्यान अफ दि म्याच घोषित भए । प्रतियोगिताअन्तर्गत बिहीबार हुने पहिलो सेमिफाइनलमा अग्नि रुपेन्दही ११ र सुनसरी ११ बीच प्रतिस्पर्धा हुने आयोजक फिदिम स्पोटिङ क्लबका अध्यक्ष विमल श्रेष्ठले जानकारी दिनुभयो । प्र्रतियोगिताको विजेताले रु तीन लाख तथा उपविजेताले रु दुई लाख पुरस्कार प्राप्त गर्नेछन् । यही पुस १६ गतेसम्म सञ्चालन हुने सो प्रतियोगितामा १० वटा टिमको सहभागिता रहेको छ ।
