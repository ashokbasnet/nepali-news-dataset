विश्वकिर्तिमानी रकममा लिभरपुलले साउथह्याम्पटनका डिफेन्डरलाई भित्र्याउने

लण्डन । जनवरी १ मा ट्रान्सफर विन्डो खुलेसँगै लिभरपुलले साउथह्याम्पटनका सेन्टर ब्याक भिर्जिल भान डिज्कलाई विश्वकिर्तिमानी ७.५ करोड पाउण्डमा अनुबन्ध गर्ने भएको छ ।नेदरल्याण्डका खेलाडी गत ट्रान्सफर विन्डोमा नै लिभरपुल जाने चर्चा चलेको थियो । उनले क्लबलाई स्थानान्तरणका लागि आग्रह पनि गरेका थिए । तर, २६ वर्षीय खेलाडीसँग अवैद्य तरिकाले सम्पर्क गरेकोमा लिभरपुलले माफी मागेपछि उनको ट्रान्सफर रोकिएको थियो ।लिभरपुलले खर्च गर्न लागेको रकम कुनै पनि डिफेन्डरका लागि अहिलेसम्मकै धरै हो । गत जुलाईमा म्यान्चेस्टर सिटीले मोनाकोबाट बेन्जामिन मेन्डीलाई ५२ करोडमा भित्र्याएको थियो ।भान डिज्कले विज्ञप्ति जारी गर्दै लिभरपुलसँग आबद्ध हुन पाउन गर्वको विषय भएको बताएका छन् ।गत मंगलबार टोटनहमविरुद्ध ५–२ को पराजय बेहोर्दा उनी टोलीको सदस्य थिएनन् । त्यहीँबाट उनले क्लब छाड्न सक्ने आशंका शुरु भएको थियो ।उनी सन् २०१५ को सेप्टेम्बरमा सेल्टिकबाट १.३ करोड पाउण्डमा साथह्याम्पटनसँग अबद्ध भएका थिए । उनलाई बेच्दा लिभरपुलले तिर्ने रकमको १० प्रतिशत रकम सेल्टिकले पनि प्राप्त गर्नेछ ।लिभरपुलमा उनले ४ नम्बर जर्सी लगाउने बताइएको छ ।  
