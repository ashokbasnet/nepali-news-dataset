दिक्षा र रामविक्रम बने दशककै उत्कृष्ट राइडर

काठमाडौँ । मोटरसाइक्लिङ स्पोर्टस्मा दिक्षा श्रेष्ठ र रामबिक्रम थापा दशककै उत्कृष्ट खिलाडी बन्न सफल भएका छन् । गत पौष ८ र ९ गते संम्पन्न भएको मोटरसाईकलिङ सम्मेलनमा नेपाल ओलम्पिक कमिटीका अध्यक्ष जीवनराम श्रेष्ठको हातबाट दुवै खिलाडीहरुलाई पच्चीस–पच्चीस हजार रुपैंया नगद, प्रमाणपत्र र शिल्ड प्रदान गरियो । उनीहरु मोटररेसिङ क्षेत्रमा आफ्नो पहिचान बनाउँदै आइरहेका छन् ।   धुलिखेल निवासी २० वर्षीय खेलाडी दिक्षा श्रेष्ठले मोटरस्पोर्ट्समा निकै ख्याती कमाई सकेकी छिन् । उनले राष्ट्रिय तथा अन्तराष्ट्रिय खेलहरुमा समेत सहभागिता जनाएकी छिन् । उनी होन्डा दिवा कप २०१३ मा प्रथम, रेसमाण्डु २०१४ मा प्रथम, रेसनारि २०१६ र २०१७ को विजेता भएकी थिइन् । साथै मलेसियामा आयोजित एसिया कप अफ रोड रेसिङ २०१६ मा सहभागि पनि भएकी थिइन्  ।यसै गरी रामबिक्रम थापा पनि मोटरस्पोर्ट्स क्षेत्रमा चर्चित छन्  । उनी  रेसमाण्डु १,२,३,४,५ मा सहभागी भएका थिए भने रेसमाण्डु ४ का बिजेता पनि हुन् । साथै रेसमाण्डु ५ को नेशनल क्याटागोरी मा पाचौं पनि भए । थापाले एसिया कप अफ रोड रेसिङजस्ता अन्तराष्ट्रिय खेलहरुमा पनि सहभागिता जनाएका छन्  । हालै भारतमा सम्पन्न  एसिया कप अफ रोड रेसिंग २०१७ मा सहभागी भएर उनले नेपाललाई तेस्रो स्थान समेत दिलाए  ।
