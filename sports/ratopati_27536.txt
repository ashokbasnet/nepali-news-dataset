बालोन डि’ओर विजेता फुटबलर लाइबेरियाको राष्ट्रपति बन्दै

लाइबेरिया । लाइबेरियाका पूर्व फुटबल स्टार जर्ज वेय देशका नयाँ राष्ट्रपति निर्वाचित भएका छन् ।हालै सम्पन्न निर्वाचनमा ६० प्रतिशतभन्दा बढी भोटका साथ जर्जले आफ्नो प्रतिद्वन्द्वी जोसेफ बाओकीभन्दा धेरै अघि रहेका छन् ।जर्जको जीतको खबर सँगै समर्थकको बीचमा राजधानी मोनरोवियामा उत्सवको माहौल रहेको छ । जर्ज लाइबेरियाको पहिलो महिला राष्ट्रपति एलन जनसन सरलीफको स्थानमा कुर्सीमा विराजमान हुनेछन् ।यो पनि पढ्नुहोस्महिला राष्ट्रपति जसले नारीवादलाई अतिवाद मानिन्जीतपछि ट्वीट गर्दै जर्जले लेखेका छन् ‘लाइबेरियाका मेरा साथीहरु, म पूरा देशको भावनालाई बुझ्दछु । म आफ्नो जिम्मेवारी र महत्वलाई बुझ्छु । अब हामी परिवर्तनतर्फ अघि बढ्छौँ ।’को हुन् जर्ज ? युरोपका खेलाडी बाहेक बालोन डि’ओरको उपाधि जित्ने जर्ज वेय पहिलो खेलाडी हुन् । उनले युरोपमा पेरिस सेन्ट जर्मेन र एसी मिलानका स्टार खेलाडी थिए ।करियरको अन्तयतिर उनले चेल्सी र म्यान्चेस्टर सिटीमा बिताए । जर्ज फिफा वर्ल्ड प्लेयर अफ द ईयर र बालोन डि’ओर सम्मान हासिल गर्ने एक्ला अफ्रिकी खेलाडी हुन् । सन् २००२ मा खेलबाट सन्यासपछि उनी राजनीतिमा सक्रिय भए । राष्ट्रपति चुनिन अघि उनी सांसद पनि रहिसकेका छन् ।यसअघि २००५ को राष्ट्रिपति चुनावमा वेयले एलन जनसन सरलीफसँग लड्नुपरेको थियो । सरलीफको शासन २००६ बाट शुरु भयो जब गृहयुद्धपछि तत्कालिन राष्ट्रपति चाल्र्स टेलरले विद्रोहीहरुका कारण सत्ता गुमाउनु पर्यो ।अफ्रिकाको पश्चिममा रहेको यो देशले लामो समय गृहयुद्धको सामना गर्नुपरेको छ । दास प्रथाबाट मुक्त भएका अमेरिकीहरुका लागि १८२० को दशकमा यो देश बसाइएको थियो । सन् १९८७ मा अफ्रिकामा यहाँ सबैभन्दा पुरानो गणतन्त्रको जन्म भयो ।लाइबेरियाको अर्थ स्वाधिनता हो ।यो देशको एकतर्फ समुद्र रहेको छ भने अर्को तर्फ गिनी, सिएरा लियोन र आइवरी कोस्ट रहेका छन् ।लाइबेरियाका पूर्व राष्ट्रपति चाल्र्स टेलेरले सन् १९८० र ९० को दशकमा हिंस्रक विद्रोहको नेतृत्व गरेपछि सन् १९९७ मा चुनाव जितेका थिए ।
