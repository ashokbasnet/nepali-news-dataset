मेस्सीले बाल्यकालकी प्रेमिका र दुई सन्तानकी आमासँग भोली विवाह गर्दै

जून २४ तारिखमा ३० वर्ष पुगेका फुटबल स्टार लियोनेल मेस्सी अब विवाह बन्धनमा बाँधिन तयार छन् ।लियोनेल मेस्सीले जून ३० तारिखमा प्रेमिका एन्टानेला रोकुजोलाई गृहनगर अर्जेन्टिनास्थित रोसारियोमा विवाह गर्ने भएका छन् । यो त्यहि ठाउँ हो जहाँ मेस्सी हुर्किएका हुन् । मेस्सीको विवाहपूर्व नै दुई सन्तानका पिता भइसकेका छन् । उनका दुई छोरा थियागो ४, र माटेयो २१ महिनाका छन् ।यी दुई सन् २००८ देखि सँगै छन् । मेस्सीको विवाहको तयारीका लागि उनको गृहनगर सजाइएको छ । उनको विवाहमा इटालीका प्रधानमन्त्री, अर्जेन्टिना टिमका खेलाडी, बार्सिलोना टिमका खेलाडी पनि उपस्थित हुने बताइएको छ ।स्थानीय रिपार्टलाई मान्ने हो भने अर्जेन्टिनाका पूर्व खेलाडी डिआगो मेरोडोना यो विवाहमा समावेश हुने छैनन् । विवाहका लागि एक पाँचतारे होटल बुक गरिएको छ ।उनको विवाहमा फुटबल स्टार लुईस सुआरेज, नेमार पनि समावेश हुनेछन् । विवाहमा देशका १ सय ५० चर्चित पत्रकार पनि बोलाइएको छ ।यस्तै, विवाहको क्रममा मेस्सीका प्रशंसकको पनि विशेष ध्यान राखिएको छ । होटल बाहिर एउटा ठूलो स्क्रिन लगाइनेछ सजमा विवाहको पूरा कार्यक्रम लाइभ देखाइनेछ । 
