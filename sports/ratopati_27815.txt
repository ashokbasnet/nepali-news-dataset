नवौँ फाल्गुनन्द गोल्डकपको उपाधी सुनसरी ११ लाई

पाँचथर – नवौँ फाल्गुनन्द गोल्डकप फुटवल प्रतियोगिताको उपाधी सुनसरी ११ ले उचालेको छ । आइतवार फिदिम माध्यमिक विद्यालयको खेलमैदानमा भएको फाइनल खेलमा मोरङ ११ लाई २–० गोल अन्तरले पराजित गर्दैै सुनसरीले उपाधी उचालेको हो ।सुनसरीका लागि ६६ औँ मिनेटमा तिर्थ बस्नेतले गोल गर्दै अग्रता दिलाए । यस्तै ८५ औँ मिनेटमा सुरज सुनुवारले गोल गर्दै सुनसरीको अग्रता फराकिलो पारे । उपाधी विजेता सुनसरीले ३ लाख रुपैँया पुरस्कार, ट्रफी, मेडल र प्रमाणपत्र प्राप्त गरेको छ भने उपविजेता मोरङले २ लाख रुपैँया पुरस्कार, ट्रफी, मेडल र प्रमाणपत्र प्राप्त गरेको छ ।  
