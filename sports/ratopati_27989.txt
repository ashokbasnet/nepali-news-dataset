चौथौँ पटक पूर्व प्रेमिकाको अंगालोमा फर्किए नेयमार

पेरिस । ब्राजिलियन फुटबल स्टार नेयमारले नयाँ वर्षको शुरुवात आफ्नो पूर्व प्रेमिकासँग सम्बन्ध सुधार गर्दै गरेका छन् ।पीएसजीका फरवार्ड नेयमारले पूर्व प्रेमिका ब्रुना माक्र्विजेनसँग फेरि सम्बन्धमा फर्किएका हुन् ।शनिबार नयाँ वर्षको पूर्वसन्ध्या दुवै एक पार्टीमा भेटेका थिए ।ब्राजिलियन नायिकासँग उनले चुम्बन गरेको तस्विर सेयर गर्दै नेयमारले लेखेका छन्, ‘जब मैले तिमीलाई देखेँ, म तिम्रो अंगालोमा पुगिसकेको थिए .... लभ यु प्रेटिन्हा ।’ गत जुनमा दुवैको तेस्रो पटक ब्रेकअप भएको थियो । त्यतिबेला नेयमारले विवाहको प्रस्ताव गरेपछि दुवैको सम्बन्ध टुटेको बताइएको थियो ।नेयमार र ब्रुना सन् २०१२ देखि सम्बन्धमा रहँदै आएका छन् । उनीहरु पहिलो पटक सन् २०१३ मा अलग भएका थिए तर सन् २०१४ विश्वकप अघि उनीहरु फेरि सम्बन्धमा फर्किएका थिए ।तर, त्यो लामा समय टिकेन । उनीहरुले फेरि अक्टोबर २०१६ मा सम्बन्ध सुधार गरे पनि गत जुनमा फेरि अलग भएका थिए ।
