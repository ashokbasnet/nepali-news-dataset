स्कोल्सको आलोचनामा उत्रिए मोरिन्हो

म्यान्चेस्टर । जोसे मोरिन्होले म्यान्चेस्टर युनाइटेडका पूर्व खेलाडी पाउल स्कोल्सको आलोचना गरेका छन् ।पाउल पोग्बाको फर्मको बारेमा स्कोल्सले खुलेर आलोचना गरेपछि त्यसको बचाउमा मोरिन्होले उल्टै स्कोल्सको प्रतिवाद गरेका हुन् ।स्कोल्सले पोग्वा अस्वस्थ रहेको र मैदानमा राम्रो प्रदर्शन गर्न नसकिरहेको बताएका थिए ।तर, सोमबार एभर्टनविरुद्ध २–० को जीत निकाल्ने क्रममा पोग्वाले म्यान अफ द म्याच पर्फमेन्स दिएपछि स्कोल्सको आलोचना गरेका थिए ।‘पाउल स्कोल्स मात्र एउटा काम गर्छन्, त्यो हो आलचेना,’ खेलपछि मोरिन्होले भने, ‘उनी टिप्पणी गर्दैनन्, आलोचना गर्छन् ।’मोरिन्होले स्कोल्स इतिहासमा उत्कृष्ट खेलाडीको रुपमा दर्ज भएपछि फुटबल पण्डितको रुपमा भने असफल रहेको जिकिर गरे । पोग्बाले स्कोल्सभन्दा धेरै कमाउने गरेको कारण उनले ईष्र्या गरेको पनि आरोप लगाए ।  
