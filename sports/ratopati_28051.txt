१६ औँ जेसीजकप फुटबल प्रतियोगितामा न्यू वेष्ट प्वाइन्ट विजयी

म्याग्दी–म्याग्दी जेसिजको आयोजनामा सम्पन्न १६ औँ अन्तर मावि जिल्लास्तरीय जेसीज कप फुटवल प्रतियोगितामा न्यू वेष्ट प्वाइन्ट आवसीय मावि बिजयी भएको छ  । खुलामञ्चमा भएको प्रतिस्पर्धात्मक फाईनल खेलमा चिरपरिचित प्रतिद्धन्दी माउण्ट एभरेष्टलाई २ का विरुद्ध ३ गोल  गर्दै न्यू वेष्ट प्वाइन्टले रोमान्चक जित निकालेको हो । प्रतियोगिताको सुरुवातमा लगातार दुई गोल गरि अग्रता कायम गरेको माउण्टलाई दोस्रो हाफमा आक्रामक रुपमा प्रस्तुत भएको न्यू वेष्ट प्वाइन्टनले तीन गोल गर्दै प्रतियोगिताको उपाधी समेत जिताए ।प्रतियोगितामा बिजेता वेष्ट प्वाइन्टका खेलाडीहरुलाई नगद रु ३४ हजार, रनिङ शिल्ड, कप, ट्रफि, मेडल र प्रमाणपत्र तथा उप–बिजेता माउण्ट एभरेष्टलाई नगद रु १७ हजारको साथमा कप, ट्रफि, मेडल र प्रमाणपत्रद्धारा पुरस्कृत गरिएको छ । त्यस्तै प्रतियोगितामा अनुशासित टिम घोषित भएको बुद्ध एकेडेमि, उत्कृष्ट खेलाडी वेष्ट प्वाइन्टका किस्मत पुन,  उत्कृष्ट गोलरक्षक वेष्ट प्वाइन्टकै सज्जन बोहोरा, उत्कृष्ट डिफेन्डरमा माउण्टका ललित सापकोटा, उत्कृष्ट स्टाइगरमा वेष्ट प्वाइन्टका महेश पुन, उत्कृष्ट मिडफिल्डरमा माउण्टका भुवन घर्ति र राइजिङ्ग प्लेयरमा वेष्ट प्वाइन्टका टिपेन पुन तथा उत्कृष्ट कोचमा वेष्ट प्वाइन्टका दिपेन राईलाई जनही नगद रु १५ सयको साथमा मेडल र प्रमाणपत्रद्धारा पुरस्कृत गरिएको थियो । प्रतियोगिता अबधिभर १० गोल गरेका वेष्ट प्वाइन्टका महेश पुन सर्वाधिक गोलकर्ताको रुपमा नगद रु १५ सयको साथमा मेडल र प्रमाणपत्रद्धारा पुरस्कृत भएका छन् ।कार्यक्रममा प्रतिनिधि सभाका साँसद भुपेन्द्रबहादुर थापा, म्याग्दी जेसीजका संस्थापक अध्यक्ष रमेश कुमार श्रेष्ठ, शाखा अध्यक्ष नारायणकुमार बराल, जिल्ला खेलकुद विकास समितिका अध्यक्ष कृष्णकुमार विश्वकर्मा लगायतले बिजेता र उप–बिजेता खेलाडीहरुलाई पुरस्कार प्रदान गरे ।प्रतियोगितामा रोमाञ्चक जित निकालेको वेष्ट प्वाइन्टले गत बर्षको फाइनलमा माउण्टसंग व्यहोरेको हारको बदला निकालेको हो ।  यो संगै यि दुई विद्यालय बिच चार पटक फाइनल भिडन्त भएको हो । माउण्ट एभरेष्ट जेसीज कप फुटवलमा यस अघि चार पटक फाईनलमा पुगेर चारै पटक बिजेता बन्न सफल भएको थियो भने भने न्यू वेष्ट प्वाइन्टले १० पटक सम्म फाइनल यात्रा तय गरि १ पटक बिजेता र ९ पटक उपबिजेता बन्न सफल भएको थियो । 
