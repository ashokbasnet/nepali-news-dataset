तनहुँको छात्र बिमलले भारतमा जिते अन्तराष्ट्रिय गोल्ड मेडल

किरण श्रेष्ठ तनहुँ, – तनहुँको व्यास नगरपालिका वडा नम्बर १ स्थित निर्मल माध्यमिक विद्यालयमा अध्यनरत छात्र विमल थापाले भारतको आन्द्रप्रदेशमा आयोजित कराँतेमा प्रतियोगितमा पदक जितेका छन् ।  निर्मल माविमा कक्षा ९ मा अध्ययनरत थापाले सन् २०१७ को डिसेम्बर २३ र २४ मा आयोजित ९ औं अन्तराष्ट्रिय गोजु रेउ खुल्ला कराते प्रतियोगितामा पदक जितेका हुन् । ५ केजीतर्फ थापाले प्रथम पदक हात पारेका हुन् । जसमा नेपाल, भारत, भुटान, श्रीलंका र बङ्गलादेशका खेलाडीहरु सहभागी रहेका थिए ।अन्तराष्ट्रिय खेल प्रतियोगितामा सहभागी भइ ४५ केजी समुहको कराँते फाइटिङमा गोल्ड मेडल र काटा करातेमा सिलभर मेडल प्राप्त गर्न सफल भएका थापालाई विद्यालयलेसमेत बधाई दिएको छ । विद्यालयका प्रधानाध्यापक गणेशचन्द्र बस्नेतसहित विद्यालयका अन्य शिक्षकहरुले छात्र थापालाई बधाई दिएका हुन् । थापाले हात पारेको सफलताले सिङगो विद्यालय परिवारलाई हर्षित बनाएको विद्यालयका प्रधानाध्यापक गणेशचन्द्र बस्नेतले बताए ।   
