चार महिनापछि मैदानमा फर्किँदै बार्सिलोनाका किर्तिमानी अनुबन्ध डेम्बेले

बार्सिलोना । चोटका कारण बाहिर रहेका बार्सिलोनाका किर्तिमानी अनुबन्ध ओसमान डेम्बेले चार महिनापछि मैदानमा फर्कने भएका छन् ।गत अगस्तमा ९.६८ करोड पाउण्डमा क्लबमा भित्रिएका २० वर्षीय फरवार्ड बार्सिलोनासँग अनुबन्ध भएका थिए । तर, सेप्टेम्बर १६ मा गेटाफेविरुद्धको तेस्रो खेलमा नै ह्यामस्ट्रिङ्गमा चोटका कारण बाहिर भएका थिए ।बिहिबार सेल्टाभिगोविरुद्ध हुने कोपा डेल रेको खेलमा उनी फर्कने सक्ने बताइएको छ ।उनले यसअघि फिनल्याण्डमा अपरेसन गराएका थिए ।शीर्ष स्थानमा रहेको बार्सिलोनाले ला लिगामा आइतबार लेभान्तेको सामना गर्दैछ । बार्सिलोनाले लिगमा ९ अंकको अग्रता बनाइरहेको छ ।बार्सिलोनाले डेम्बेलेलाई बोरुसिया डर्टमण्डबाट अनुबन्ध गरेका हो । उनको अनुबन्धन रकम १३.५ करोड पाउण्ड पुग्ने बताएको छ । यसले उनी विश्वकै दोस्रो महंगो खेलाडी बन्ने छन् ।   
