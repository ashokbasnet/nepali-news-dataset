राष्ट्रिय महिला लिग फुटबलमा सुदुरपश्चिमाञ्चल विजयी

ललितपुर– बिहीबार भएको राष्ट्रिय महिला लिग फुटबल अन्तर्गतको पहिलो खेलमा सुदुरपश्चिमाञ्चल टिम विजयी भएको छ । खेलमा सुदुरपश्चिमाञ्चलले मध्यमाञ्चललाई १–० ले हराएको हो ।  ललितपुरको एन्फा कम्प्लेक्समा भएको खेलमा सदुरपश्चिमका किरण चौधरीले गरेको गोल निर्णायक भएको थियो । उनले खेल सुरु भएको पाँच मिनेटमै गोल गरेकी थिइन् । दोश्रो खेलमा नेपाल प्रहरी क्लब र पूर्वाञ्चलबीच खेल भैरहेको छ । यसअघि सशस्त्र प्रहरीको एपिएफ क्लब र त्रिभुवन आर्मी क्लब प्रतियोगिताको सपर लिगमा प्रवेश गरिसकेका छन् । अहिले खेल जारी रहेको छ । 
