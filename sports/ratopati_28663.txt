किर्तिमानी रकममा बार्सिलोना भित्रदै काउन्टिन्हो

लण्डन । बार्सिलोनाले लिभरपुलका मिडफिल्डरलाई १४.२ करोड पाउण्डमा खरिद गर्ने भएको छ ।लिभरपुलले २५ वर्षीय खेलाडीका लागि शुरुवातमै १०.५ करोड पाउण्ड पाउने छ । यो बेलायतका लागि किर्तिमान हो ।ब्राजिलियन प्लेमेकरले नाउ क्याम्पमा साढे पाँच वर्षको करार गर्नेछन् । उनको बाईआउट क्लज ३५.५ करोड पाउण्डको हुनेछ ।काउन्टिन्हो सन् २०१३ को जनवारीमा ८५ लाखमा एन्टर मिलानबाट लिभरपुल आएका थिए ।काउन्टिन्होलाई किन्न बार्सिलोनाले खर्चेको रकमभन्दा अघि पेरिस सेन्ट जर्मेनले नेयमारका लागि खर्चेको २० करोड पाउण्ड र कायलिन एमबापेका लागि १६.५७ करोड पाउण्ड रहेका छन् ।पछिल्लो ट्रान्सफर रिक्वेस्टमा लिभरपुलले बार्सिलोनाको तीनवटा अफर अस्वीकार गरेको थियो ।यसअघि बार्सिलोनाले ११.८ करोड पाउण्डको अफर गरेको थियो । जसमा थप ३ करोडको थप एडअनहरु रहेका थिए ।काउन्टिन्होले क्लबसँग गत जनवरीमा मात्र पाँच वर्षको नयाँ करार सम्झौता गरेका थिए ।लिभरपुलका प्रशिक्षक जर्गन क्लपले काउन्टिन्होले पनि बार्सिलोनासँग आबद्ध हुन ईच्छा व्यक्त गरेको बताए । उनले आफूहरुले चाहेर पनि काउन्टिन्होलाई रोक्न चाहेर पनि नसकेको बताउँदै उनको भविष्यका लागि शुभकामना दिए ।  
