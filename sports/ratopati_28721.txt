दोश्रो अन्तर विद्यालयस्तरीय कबड्डी प्रतियोगितामा चार विद्यालय विजयी

पर्सा– म्याक्स इन्टरटेन्मेन्ट एण्ड एड्भरटाइजिङको आयोजनामा वीरगन्ज जारी दोश्रो अन्तर विद्यालयस्तरीय कबड्डी प्रतियोगितामा जिएचपी, वीरगञ्ज पब्लिक स्कुल,गौतम मावि र मिनिल्याण्ड मावी विजयी भएका छन् ।तेस्रो दिनको पहिलो  खेलमा डिएभी माविलाइ ३७ अंकले पराजित गर्दै जिएचपी मावि विजयी भएकोे हो । निर्धारित २० मिनेटको खेलमा जिएचपी माविले ५० र डिएभी माविले १३ अंक प्राप्त गरेको थियो ।  खेलको म्यान अफ दी म्याच जिएचपी माविका सागर गुप्ता घोषित भए ।छात्रतर्फ नै आइतबार भएको दोस्रो खेलमा वीरगञ्ज पब्लिक स्कुल विजयी भएको छ । वीरगञ्ज पब्लिक स्कुलले विद्या सदन माविलाइ १० अंकले हरायो । वीरगञ्ज पब्लिक स्कुलले २९ अंक प्राप्त गर्दा विद्या सदन माविले १९ अंकमा नै चित्त बुझाउनुपर्यो । उक्त खेलको म्यान अफ दी म्याच वीरगञ्ज पब्लिक स्कुलका रुपेश यादव घोषित भए ।यसैगरि छात्रातर्फ तेस्रो खेलमा वीरगंज पब्लिक स्कुल विजयी भएको छ । वीरगञ्ज पब्लिक स्कुलले कादम्बरी एकेडेमीलाइ ६० अंकले पराजित गरेको हो । निर्धारित ३० मिनेटको खेलमा वीरगञ्ज पब्लिक स्कुलले ७१ र कादम्बरी एकडमीले ११ अंक प्राप्त गर्यो । छात्रातर्फको खेलको म्यान अफ दी म्याच वीरगंज पब्लिक स्कुलकी समिमा प्रबिन घोषित भइन् ।छात्रतर्फ नै आइतबार भएको चौथो खेलमा गौतम मावि विजयी भएको छ । गौतम माविले कादम्बरी एकडमीलाई २१ अंकले हराएको हो । गौतम माविले ३७ अंक प्राप्त गर्दा कादम्बरी एकेडेमीलाइ भने १६ अंकमा नै सिमित गर्न सफल रह्यो । उक्त खेलको म्यान अफ दी म्याच गौतम माविका सबल चौधरी घोषित भए ।छात्रतर्फ नै आइतबार भएको अन्तिम खेलमा मिनिल्याण्ड मावि विजयी भएको छ । मिनिल्याण्ड माविले मुनलाइट माविलाई २६ अंकले हराएको हो । मिनिल्याण्ड माविले ३५ अंक प्राप्त गर्दा मुनलाइट मावि भने ९ अंक मात्र लिन सफल रह्यो । उक्त खेलको म्यान अफ दी म्याच मिनिल्याण्ड माविका एमडी अफसर घोषित भए ।    
