डोपिङमा फेल भए युसुफ पठान, ५ महिनाका लागि निलम्बित

मुम्बई । क्रिकेटर युसुफ पठान डोपिङ परिक्षणमा फेल भएका छन् । बीसीसीआईले उनलाई ५ महिनाका लागि निलम्बित गरेको छ ।युसुफले एक विज्ञप्ति जारी गर्दै भनेका छन्, ‘मैले घाँटीको इन्फेक्सनको दबाई खाएको थिएँ । डोपिङ परिक्षणमा उक्त दबाईमा प्रतिबन्धित पदार्थ पाइयो । २७ अक्टुबर २०१७ मा बीसीसीआईले मलाई यसबारे सूचना दिएको थियो ।’प्रतिबन्ध खत्तम भएपछि आफू सक्रिय क्रिकेटमा पुनः फर्किने बताए ।बीसीसीआईको पत्रको अनुसार उनको प्रतिबन्ध १४ जनवरीमा सकिनेछ ।रिपार्टका अनुसार युसुफ एक दवाई लिएका थिए जसमा प्रतिबन्धित पदार्थ थियो । कुनै पनि खेलाडीले यस्तो दवाई लिन पहिले नै अनुमति लिनुपर्ने हुन्छ । तर, युसुफको र उनको डाक्टरले यसबारे अनुमति लिएका थिएनन् ।युसुफको डोप परिक्षण गत रणजी सेशनको दौरान भएको थियो । उनले बडौदाबाट मात्र एक खेल खेलेका थिए । बोर्डको कारवाही पछि अक्टुबर २०१७ पछि उनले कुनै पनि खेल खेलेनन् ।युसुफसहित अहिलसम्म २ जना भारतीय क्रिकेटर डोपिङ परिक्षणमा फेल भएका छन् ।
