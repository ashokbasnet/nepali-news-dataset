सुवारेजले मलाई बार्सिलोना आउन प्रेरित गरे

बार्सिलोना । फिलिपे काउन्टिन्होले आफूलाई बार्सिलोना आउन लिभरपुलका पूर्व समकक्षी लुइस सुवारेजले प्रेरित गरेको खुलासा गरेका छन् ।२५ वर्षीय ब्राजिलियन खेलाडीलाई सोमबार आधिकारिक रुपमा बार्साको खेलाडीको रुपमा अनावरण गरेको हो ।१४.५ करोड पाउण्डमा बार्सिलोना भित्रिएपछि उनले आफ्नो सपना साकार भएको बताए ।समारोहमा पत्रकारहरुसँग कुरा गर्दै लिभरपुलमा सन् २०१२ र २०१४ बीच सँगै खेलेका सुवारेजले बार्सिलोना आउन पटकपटक सन्देश पठाएको खुलासा गरे ।उरुग्वेयन खेलाडीले काउन्टिन्होका लागि बार्सिलोना नजिक रहेको तटीय क्षेत्रमा घर पनि सुरक्षित गरेको पनि बताए । अब उनी सुवारेज र मेस्सीको छिमेकी बन्नेछन् । लिभरपुलमा छँदा सुवारेजसँग आफ्नो राम्रो सम्बन्ध रहेको पनि उनले खुलासा गरे ।‘हामी असल मित्र हौँ । उनले मलाई यहाँको सहर र क्लबका बारेमा धेरै मेसेज गरे । यसले पनि मलाई यहाँ आउन झन् प्रेरित गर्यो,’ उनले भने ।
