सकियो ओमेगा  स्कुलको साताव्यापी खेलकुद कार्यक्रम

ललितपुर– केही दिनअघिदेखि ललितपुरको ओमेगा स्कुलले सञ्चालन गर्दै आएको साताव्यापी खेलकुद सप्ताहको समापन भएको छ ।  कुमारीपाटीस्थित उक्त विद्यालयको प्रांगणमा सञ्चालन भइरहेको उक्त खेलकुद प्रतियोगिताको मगलबार समापन भएको हो । विद्यार्थीहरुको शैक्षिक क्रियाकलापसँगै शारीरिक विकास र विद्यार्थीसँग भएका क्षमतालाई उजागर गर्ने उद्धेश्यसहित आयोजना गरिएको उक्त खेलकुद सप्ताहमा दुईसय जना विद्यार्थी सहभागी भएका थिए ।पुस १९ गतेदेखि २४ गतेसम्म सन्चालन भएको उक्त खेलकुद सप्ताहमा स्काउट मार्च पार्सदेखि टेबुल–टेनिस, ब्याडमिन्टन, स्याक दौड, फुटसल,चेस, क्यारेमबोर्ड,बास्केटबल, टग अफ वारलगायत हिट द पट तथा फाइन्ड द क्वाइनजस्ता रमाइला खेलहरु समेत सञ्चालन गरिएको थियो ।कार्यक्रममा  वेस्ट मार्च पास,अनुशासन र सक्रिय सहभागिता विधामा समेत विद्यार्थीबीच प्रतिस्पर्धा गराइएको थियो । खेलकुद सप्ताहमा उत्कृष्ट खेलाडी र टिमलाई पुरस्कार वितरण गरिएको थियो । समापन कार्यक्रममा अभिभावकहरुको समेत उत्साहजनक सहभागिता रहेको थियो ।  
