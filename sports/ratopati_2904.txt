भिनस विलियम्सको कारको ठक्करले वृद्धको मृत्यु

बीबीसीअमेरिकी टेनिस स्टार भिनस विलियम्सको कारबाट भएको सडक दुर्घटनामा ७८ वर्षीय एक वृद्धको मृत्यु भएको छ ।फ्लोरिडाको पाम बीच गार्डेन्सका प्रवक्ताले दुर्घटनामा ग्रान्ड स्ल्याम च्याम्पियनको संलग्नताबारे अनुसन्धान गरिरहेको बताएको छ ।गत जून ९ तारिखमा भएको उक्त दुर्घटनामा घाइते व्यक्तिलाई अस्पताल पुर्याइयो जहाँ दुई हप्तापछि उनको मृत्यु भयो ।यो खबरलाई पहिलो पटक प्रकाशित गर्ने टिएमजेडका अनुसार गल्ती भिनसको नै भएको पुलिसले अनुमान गरिरहेको छ तर उनका वकिलले भने यसलाई दुर्घटना बताउँदै आएका छन् ।कसरी भयो दुर्घटना ?जेरोम बार्सन श्रीमतीसँग कारमा यात्रा गरिरहेका बेला चौबाटोमा दुई कार ठक्किएका थिए । पुलिसलाई दिएको एक बयानमा एक प्रत्यक्षदर्शीले भिनस विलियम्सको कारण अचानक उनको बाटोमा आएको र जामका कारण अगाडि जान नपाएको बताए ।बार्सनकी श्रीमतीलाई पनि अस्पतालमा भर्ना गरियो । उनी बच्न सफल भइन् ।रिपोर्टमा बताइए अनुसार अर्का ड्राइभरलाई बाटो दिने अधिकार भिनसले उल्लेघन गरेकी छिन् ।यद्यपी, दुर्घटनामा लागुऔषध, रक्सीजन्य पदार्थ वा मोबाइल फोनजस्ता ध्यान भड्काउने कुनै पनि कारण नभेटिएको स्पष्ट पारिएको छ ।भिनसले कार देखिनन्ःसात पटक ग्रान्ड स्ल्याम च्याम्पियन ३७ वर्षीया भिनस विलियम्सले पुलिसलाई आफूले वृद्ध दम्पत्तीको कारलाई नदेखेको र कार निकै कम गतीमा चलाइरहेको बताइन् ।विलियम्सका वकिलले एक बयानमा भने, ‘भिनस जब चौबाटोमा पुगिन् तब हरियो बत्ती बलिरहेको थियो । पुलिसको मान्यता अनुसार जतिबेला दुर्घटना भयो, त्यतिबेला उनको कारको गती ८ किलोमिटर प्रतिघण्टा थियो ।’उनका अनुसार प्रशासनले यसको पछाडि अन्य कुनै कारण वा कुनै उल्लंघनको कुरा गरेका छैनन् ।अर्को हप्ता भिनस लण्डनमा आफ्नो २० औं विंबलडन प्रतियोगितामा भाग लिँदैछिन् ।पछिल्ला दुई दशकदेखि भिनस र उनकी दिदी सेरेना विलियम्सले महिला टेनिसमा आफ्नो दबदबा कायम राखेकी छिन् । 
