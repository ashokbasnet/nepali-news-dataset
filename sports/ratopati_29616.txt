खेलाडीलाई रेफ्रीको लात, उल्टै रातो कार्ड

पेरिस । पेरिस सेन्ट जर्मेनको पछिल्लो जीत विवादबीच सकिएको छ । रेफ्रीले विपक्षी नान्टेसका खेलाडीलाई लात्तीले हिर्काउनुको साथै उल्टै रातो कार्ड देखाएपछि खेल विवादीत बन्न पुगेको हो ।रेफ्री टोनी च्यापरनसँगको घटनापछि इन्जुरी समयमा डिएगो कार्लोसले रातो कार्ड खाँदा नान्टेस १० खेलाडीमा सिमित बनेको थियो । नान्टेसका अध्यक्ष वालडेमार किटाले रेफ्री च्यापरनलाई ६ महिनाका लागि प्रतिबन्ध गर्नुपर्ने माग गरेका छन् ।के भएको थियो ? पिएसजीले नान्टेसको क्षेत्रमा बल लगिरहेको बेला कार्लोस अन्जानमा रेफ्री च्यापरनसँग ठोक्किन्छन् । रेफ्री भुइँमा लड्छन् । प्रतिक्रियास्वरुप च्यापरनले कार्लोसलाई लात्ताले हिर्काउँछन् र खेलाडीले विरोध गरेको भन्द खेलको दोस्रो पहेँलो कार्ड देखाउँदै रातो कार्ड देखाउँछन् ।  हेर्नुहोस् भिडियो  खेलमा एन्जल डि मारियाले १२ मिनेटमा निर्णायक गोल गर्दै पीएसजीलाई जीत दिलाए । २० खेलपछि शीर्ष स्थानमा पीएसजीले ११ अंकको अग्रता बनाएको छ । पीएसजीको ५३ अंक रहेको छ ।  
