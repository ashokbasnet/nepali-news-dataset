सुदुरपश्चिम खप्तड गोल्डकपः त्रिभुवन आर्मीले जित्यो उपाधि

काठमाडौं– सुदुरपश्चिम खप्तड गोल्डकपको उपाधि त्रिभुवन आर्मी क्लबले जितेको छ । सशस्त्र प्रहरीको एपीएफ क्लबलाई टाइब्रेकरमा हराउँदै आर्मीले उपाधि जित्न सफल भएको हो ।आइतबारको खेलमा आर्मीले एपीएफलाई ५–४ गोल अन्तरले हराएको थियो । खेलमा सशस्त्रका सुदिप शिख्रकारले गोल गर्न चुकेसँगै आर्मीका विवेक बस्नेतले विनिङ गोल गर्न सफल भएका थिए ।खेलमा निर्धारित ९० मिनेटको खेल गोलरहित बराबरीमा सकिएपछि अन्तिम निर्णय टाइब्रेकरबाट लिइएको थियो । जसमा आर्मीले अर्को विभागीय टिम एपीएफलाई पराजित गरेको थियो । 
