च्याम्पियन्स ट्रफीको खेल हेर्न ओभल पुगे माल्या, ‘चोर, चोर’ भन्दै हुटिङ

लण्डन – भारतीय व्यापारी विजय माल्या आइतबार आइसीसी च्याम्पियन्स ट्रफीअन्तरगत भारत र दक्षिण अफ्रिकाबीचको खेल हेर्न ओभर एरिना पुगेका थिए ।ऋण तिर्न नसकेर फरार रहेका माल्या यसअघि विराट कोहली फाउन्डेसनको ‘च्यारिटी डिनर’ मा पुगेका थिए । त्यतिबेला उनको निकै आलोचना भएको थियो ।आइतबार ओभलमा खेल हेर्न पुग्दा उनलाई भारतीय समर्थकहरुले निकै बेर हुटिङ गरेका थिए । आकाशे निलो कोट लगाएर स्टेडियमको चर्चित सर ज्याक हब्स गेटमा पुग्दा केही समर्थकहरु ‘चोर, चोर’ भन्दै चिच्याएका थिए ।सामाजिक सञ्जालमा सेयर भएको भिडियोमा एक समर्थकले ‘हेर चोर स्टेडियम छिर्दै छ’ भन्दै गरेको सुन्न सकिन्छ ।युबी ग्रुपका पूर्व प्रमुख रहेका माल्यालाई भारत फिर्ता लान सरकारले निकै प्रयास गरिरहेको छ । विभिन्न बैंकको ९ हजार करोड ऋण तिर्न बाँकी रहेको बेला माल्या गत वर्ष भारतबाट भागेर बेलायत आइपुगेका हुन् ।  
