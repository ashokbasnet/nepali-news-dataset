२८ औं राष्ट्रिय पुरुष फुटबल प्रतियोगिता सुरु

दाङ– २८ औ राष्ट्रिय पुरुष फुटबल प्रतियोगिता दाङको तुलसीपुरमा मंगलबारदेखि सुरु भएको छ । खेलको उद्घाटन न्याय परिषदका सदस्य पदमप्रसाद वैदिकले रेफ्रीलाई फुटबल हस्तान्तरण गरेर सुरु गरेका हुन् ।यसैबीच तुलसीपुरको अरनिको मैदानमा मंगलबार भएको पहिलो पुरुष फुटबल प्रतियोगितामा सशस्त्र  प्रहरी बलको  एपिएफले विजयी सुरुवात गरेको छ । मध्यपश्चिमलाई शून्यका विरुद्ध एक गोलको अन्तरले पराजित गर्दै एपिएफले विजयी यात्रा सुरु गरेको हो । बुधबार पश्चिमाञ्चल पोखरा र नेपाल प्रहरीबीच दिउँसो १ बजे  खेल हुँदैछ । अखिल नेपाल फुटबल संघको अयोजना तथा जिल्ला खेलकुद विकास समिति दाङको संयोजमा सुरु भएको फुटबल प्रतियोगिता माघ ६ गते सम्म सञ्चालन हुनेछ ।     
