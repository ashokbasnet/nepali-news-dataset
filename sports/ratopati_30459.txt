रियल र बार्साको गोलको वर्षा

म्याड्रिड । गेराथ बेल र क्रिस्टियानो रोनाल्डोको गोलको मद्दतले जीतको लयमा फर्कदै रियल म्याड्रिडले डिर्पोटिभो ला कोरुनाविरुद्ध ७–१ को विशाल जीत हासिल गरेको छ ।गत डिसेम्बर ९ पछि लिगमा पहिलो लिग खेल जित्दै रियलले शीर्ष चारमा पुनः स्थान बनाएको हो ।तर, खेलमा अग्रता भने डिर्पोटिभोले लिएको थियो । एड्रियन लोपेजले डिर्पोटिभोलाई अग्रता दिलाए पनि नाचोले लगत्तै गोल गर्दै खेल बराबरी गरे ।पहिलो हाफ सकिन लाग्दा गेराथ बेलले गोल गर्दै रियललाई अग्रता दिलाए ।खेलको दोस्रो हाफमा भने रियलले गोलको वर्षा नै गरेको थियो ।गेराथ बेल र नाचोले एक–एक गोल थपे भने क्रिस्टियानो रोनाल्डोले दुई गोल गरे । त्यस्तै लुका मोड्रिचले पनि रोनाल्डोको पासमा गोल गरे ।जीतपछि लिगको चौथोँ स्थानमा उक्लिएपनि रियल शीर्ष स्थानमा रहेको बार्सिलोनाभन्दा १९ अंकलेपछि रहेको छ ।रोनाल्डोले गोल गर्न नसक्दा रियलले पछिल्ला ६ मध्ये दुई खेलमा मात्र जीत हासिल गर्न सकेको थियो ।उता, शीर्ष स्थानमा रहेको बार्सिलोनाले पनि रियल बेटिसमाथि ५–० को सहज जित हासिल गर्दै शीर्ष स्थानमा ११ अंकको अग्रता कायम रहेको छ ।पहिलो हाफ बराबरीमा सकिए पनि दोस्रो हाफमा बार्साले निकै सुदृढ प्रदर्शन गरेको थियो ।लियोनेल मेस्सी र लुइस सुवारेजले दुई–दुई गोल गरे भने इभान र्याकिटिचले एक गोल गर्दै बासिलोनलाई सहज जित दिलाए ।योसँगै सुवारेजले ला लिगामा आफ्नो सयौँ गोल पनि पूरा गरेका छन् भने मेस्सी १९ गोल सहित ला लिगाको सर्वाधिक गोलकर्ताको रुपमा रहेका छन् ।बार्सिलोनाको २० खेलपछि ५४ अंक रहेको छ ।  
