ओलम्पिकका लागि उत्तर कोरियाली प्रतिनिधिमण्डल दक्षिण कोरियामा

सियोल । शनिबार अन्तराष्ट्रिय ओलम्पिक कमिटीले अर्को महिना हुन लागेको शीतकालिन ओलम्पिकमा उत्तर कोरियाका बाइस खेलाडिको सहभागिता स्वीकृती दिने निर्णय गरेको छ । यस निणर्यलाई दक्षिण कोरियाले स्वागत गरेको छ । शियोलले यसले कोरियाली प्रायद्विपमा शान्ति स्थापना र तनाब कम गर्न सहयोग गर्ने बताएको छ । तयारी भ्रमणहरुको श्रृङ्खलामा पहिलो यात्रा स्वरुप आइतबार उत्तर कोरियाली सङ्गीत तथा कला अधिकारीहरु दक्षिण कोरिया आइपुगेका छन् । यो समूहले ओलम्पिक खेल स्थलहरुको निरीक्षण गर्नेछ ।  प्रतिनिधिमण्डलको नेतृत्व गरिरहेकी छिन् चर्चित सांगीतक समूह मोरानबोङकी ह्योन सोङ वुलले गरिरहेकी छिन् ।यो भ्रमण दक्षिण कोरियाली राष्ट्रपति मुन जाए–इनले कार्यलय सम्हालेपछि उत्तर कोरियालीबाट भएको पहिलो हो। राष्ट्रपति मुनले आफ्नो चुनावी अभियानमा उत्तरसँगको सम्बन्ध सुधार गर्ने वाचा गरेका थिए ।दक्षिण कोरियाली समाचार सस्था वाइ.टि.एन. अनुसार सो प्रतिनिधि समूह बाक्लो प्रहरीको उपस्थितीमा सियोल ओर्लिएको थियो र लगतै रेलमा खेल आयोजना हुने गाङओन प्रदेश प्रस्थान गरे । शीतकालिन ओलम्पिक यो पटक ९ देखि २५ फेब्रुअरीका बीच दक्षिण कोरियामा हुँदैछ ।प्योङ्याङ्ले आइतबार नै ओलम्पिक आयोजना स्थल र बासस्थलको निरीक्षणको लागि अर्को खेल अधिकारीको समूह पठाउन लागेको बताएको दक्षिण कोरियाली एकिकरण मन्त्रालयले जनाएको छ । कोरियाली प्रायद्विपमा पछिल्लो समय उत्तर कोरियाको आणविक र मिसाइल कार्यक्रमलेृ बढाएको तनाबबिच यो पछिल्लो विकसित अवस्थालाई कुटनैतिक ‘ब्रेकथ्रु’को रुपमा मानिएको छ।  
