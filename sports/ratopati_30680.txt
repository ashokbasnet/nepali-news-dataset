आहा रारा गोल्डकपः सुदुरपश्चिम–११ द्वारा सहारा क्लब पराजित

पोखरा– आजदेखि पोखरामा सुरु भएको १६ औँ संस्करणको आहा रारा गोल्ड कप–२०७४ को उद्घाटन खेलमा सुदूरपश्चिम–११ धनगढीले आयोजक टिम तथा २०७३ उप–विजेता साहारा क्लबलाई ३–० ले हराएको छ । सुदुरपश्चिमका लागि खेलको २५ औ मिनेटमा धनबहादुर थापाले गोल गरेका थिए भने खेलको ७८ औं मिनेटमा मनिराम चौधरीले गोल गर्दै सुदुरपश्चिम साहारासँग २–० को  अग्रता लिन सफल भयो ।खेलको थप समयमा राकेश हमालले गोल गर्दै प्रिक्वाटर फाईनलको यात्रा तय गरे । खेलको थप समय अगाडि प्रतियोगिता भर पाएका अवसरहरु साहारा सदुपयोग गर्न सकेनन् । आजको प्रतियोगितामा सुदुरपश्चिम–११ स्पोर्टिङ क्लब धनगढीका लागि जर्सी १७ धनिराम चौधरी म्यान अफ म्याच घोषित भए  ।खेलमा नेपाल आर्मी, मनाङ मस्र्याङ्दी क्लब, नेपाल पुलिस क्लब, शसस्त्र प्रहरी, थ्रीस्टार क्लब दुई विदेशी टोली बरिन्धरा बंगलादेश र भारतको सिक्किम युनाईटेड, मोफसलका टोली, धरान फुटबल क्लब, झापा ११ र ए डिभिजनको संकटा क्लब गरी १२ टोलीले भाग लिएका छन् ।बुधबार भारतको सिक्किम युनाईटेड र धरान फुटबल क्लब बिच प्रतिस्पर्धा हुनेछ । प्रतियोगिताका विजेताले ७ लाख र उपविजेताले ३ लाख ५१ हजार रुपैयाँ प्राप्त गर्ने छन् । बेष्ट अफ फाईभले नगद सहित ट्रफी, दर्शकले स्कुटर र टिभी पाउने छन् ।  
