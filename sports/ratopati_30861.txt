मास्चेरानोको भावुक बिदाई

बार्सिलोना । ह्याभियर मास्चेरानो बुधबार बार्सिलोनामा आयोजना गरिएको बिदाई कार्यक्रममा निकै भावुक बनेका छन् ।चिनियाँ सुपर लिगको क्लब हेबेई चाइना फर्च्युनसँग अनुबन्ध गरेपछि मास्चेरोनोका लागि विशेष बिदाई कार्यक्रमको आयोजना गरिएको थियो ।लामो समय बार्सिलोनामा बिताएका अर्जेन्टिनी डिफेन्डर आफ्नो लागि आयोजित कार्यक्रममा आँशु रोक्न संघर्षरत देखिन्थे ।कार्यक्रममा मास्चेरानोले भने, ‘म निकै भाग्यमानी थिएँ किनभने साढे सात वर्षअघि म यहाँ एउटा सपना पूरा गर्न आएको थिएँ । तर, अब उठ्ने बेला भएको छ । सपना सकिएको छ ।’क्लबमा अध्यक्ष जोसेप मारिया बोर्टोमेउले उनलाई क्लबमा छँदा जितेको १८ वटा उपाधिसहितको तस्विर प्रदान गरेका थिए ।कार्यक्रममा लियोनेल मेस्सी, आन्द्रेस इनियेस्टा लगायत बार्सिलोनाका स्टारहरु पनि कार्यक्रममा उपस्थित थियो ।मास्चेरानो सन् २०१० मा लिभरपुलबाट बार्सिलोना आएका थिए । यसक्रममा उनले ४ ला लिगा उपाधिसहित दुई च्याम्पियन्स लिगको उपाधि पनि जितेका थिए ।गत अक्टोबरमा ३३ वर्षीय डिफेन्डरले सन् २०१८ मा रसियामा हुने विश्वकपपछि राष्ट्रिय टोलीबाट सन्यास लिने घोषणा गरेका थिए ।  
