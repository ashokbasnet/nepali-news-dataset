नेपाल पुलिससँग रमपम झापा–११ पराजित

कास्की– पोखरामा जारी १६ औँ संस्करणको आहा रारा गोल्ड कप अन्तर्गत शुक्रबार भएको खेलमा रमपम झापा–११ लाई नेपाल पुलिस क्लबले १–० गोलले पन्छ्याउदै क्वाटरफाईनलमा प्रवेश गरेको छ । दुई वर्ष अघि १४ औं संस्करणमा नेपाल पुलिस क्लबलाई पराजित गर्दै सेमिफाईनलसम्मको यात्रा तय गरेको रमपम झापा भने शुक्रबार भएको खेलमा पराजित हुँदा आहा राराको  १६ औं संस्करणबाट यात्रा टुंगिएको छ  । खेललाई जिताउन नेपाल पुलिसका सुजन लामाले निर्णायक गोल गरेका हुन् । पहिलो हापको १३ औँ मिनेटमा सुजन लामाले गोल पोष्ट नजिक राउण्डिङ्मा रहेको बललाई प्रहार गर्दा गोलमा परिणत गरेका थिए । नेपाल पुलिसका सुजनले खेल सुरु भएको पहिलो हाफको ८ औँ मिनेटमै वान भर्सेज वानमा गोल गर्ने अवसर भएपनि गोल गर्न सकेनन् । पहिलो हाफको २५ र २७  औँ मिनेटमा रमपम झापाले ३ वटा कर्नर पाए पनि अवसरको सदुपयोग गर्न सकेन । पहिलो हाफमै अट्याक्टिङ शैलीमा उत्रिएको रमपम झापा–११ पुलिसले १३ औँ मिनेटमा गोल गरेपछि  केही सम्हालिए पनि डिफेन्समा राम्रो तालमेल गर्न सकेन ।पुलिसले दोस्रो हाफमा राम्रो गोल गर्ने ३ वटा अवसर गुमायो । पुलिसतर्फबाट दोस्रो हापमा रवि पासवानले डि बक्स भित्रबाट दिएको पासलाई पुलिसका अभिषेक रिजालले हेडमार्फत वान भर्सेज वानमा पोष्ट दिशा दिन सकेनन् भने ७६ औं मिनेट पाएको अवसरलाई पुलिसका सन्तोष हिरोन्को प्रहार बाहिरियो ।रमपम झापा –११ ले ८० औँ मिनेट पाएका २ वटा कर्नर किकलाई सुदुपयोग गर्न नसक्दा नतिजालाई बराबरी गर्न सकेन । अन्तिम समयसम्म रमपम झापा–११ लाई गोल गर्ने  अवसर मिलेपनि मिस पास हुँदा राम्रो खेल प्रदर्शन गर्न सकेन । आजको खेलका लागि म्यान अफ द म्याच नेपाल पुलिस क्लब रवि पासवानले प्राप्त गरे । शनिबार उत्तर बरिन्धरा बंगलादेशसँग सुदुरपश्चिम स्र्पोटिङ क्लब धनगढीबीच पहिलो क्र्वाटरफाईनल खेल खेल्नेछ ।
