कार्डको वर्षा भएको खेलमा बंगलादेशको उत्तर बरिन्धाराद्वारा सुदूपश्चिम पराजित

कर्मयुगपोखरा । पोखरामा जारी १६ औं संस्करणको आहा रारा गोल्ड कपको शनिबार भएको पहिलो क्वाटरफाईनलको खेलमा सुदूरपश्चिम–११ धनगढी विरुद्ध २–१ को नतिजा निकाल्दै बंगलादेशको उत्तर बरिन्धारा क्लब सेमीफाईनलमा प्रवेश गरेको छ । पोखरा रंगशालामा शनिबार भएको २ टीम बीचको प्रतिस्पर्धात्मक खेलमा उत्तर बरिन्धारा बंगलादेशका लागि खेलको ७४, ८३ औं मिनेटमा मिडो मासा र सोन्लेमानी १–१ गोलको योगदान दिए । खेलको ८८ औं मिनेटमा सुदूरपश्चिम–११ धनगढीका लागि जर्सी नम्बर १० का विनोद केसीले सान्तोवना गोल गरे ।यद्यपि सुदूरपश्चिम–११ धनगढीका लागि खेलको ८७ औं मिनेटमा बंगलादेशका खेलाडीले डि–बक्सभित्र फल गरेपछि रेफ्रि पाण्डेले पेनाल्टीको अवसर दिए तर सुदुरपश्चिमका धिरज गुरुङले हानेको पेनाल्टी सुटलाई बंगलादेशका किपर ओस्मन गोनीले बचाउ गरे । रेफ्रि  सुदेश कुमार पाण्डेले उत्तर बरिन्धारा बंगलादेशका अफ्रिकन मुलका खेलाडीद्वय कान्डी र सोन्लिमानीलाई रातो कार्ड देखाए भने ७ भन्दा बढी बंगलादेशका खेलाडीमाथि पहेँलो कार्ड देखाएका हुन् ।  बंगलादेशका कोचले आफ्ना खेलाडीमाथि गरेको यस हर्कतलाई नराम्रो निर्णय र अन्याय नगरेको संज्ञा दिएका छन् । यसअघि, खेल सुरु भएको ४ औँ मिनेटमा सुदुरपश्चिमका मनिराम चौधरीले हानेको फ्रि किकलाई बंगलादेशी किपरले पन्च सेभ गरे । भने २२ औं मिनेटमा पाएको अवसरलाई सुदूरपश्चिमका राकेश हमालले सदुपयोग गर्न सकेनन् ।पहिलो हाफको ४० र ४२ मिनेटमा पनि सुदुरपश्चिमका लागि सुनौला गोल गर्ने अवसर भएपनि सफल भएन । त्यस्तै खेलको ९ औँ मिनेट उत्तर बरिन्धाराका मोडी मासाले हानेको प्रहार पोष्टको क्रसबार हुँदै बाहिरीयो भने ३५ औँ मिनेटमा पाएको अवसर सुदपयोग गर्न सकेन ।दोस्रो हाफमा राम्रो लय पकडेको सुदुरपश्चिका लागि खेलको ५७ औँ मिनेटमा मनिराम चौधरीले गोल पोष्ट नजिकबाट हानेको प्रहार विपक्षका गोलकिपरले बचाउ गरे । भोलि त्रिभुवन आर्मी र धरान फुटबल क्लब बीच प्रतिस्पर्धा हुने आयोजक ले जनाएको छ ।बंगलादेशले अब एफिएपी र थ्रि स्टारको विजेतासँग खेल्नेछ ।
