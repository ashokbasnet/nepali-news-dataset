राष्ट्रिय खुल्ला महिला भलिबल प्रतियोगितालाई शिवम् सिमेन्टको प्रायोजन

काठमाडौं–शिवम् सिमेन्टको मुख्य प्रायोजनमा  ‘प्रथम शिवम् न्यु डायमण्ड कप’ राष्ट्रिय खुला महिला भलिबल प्रतियोगिता  सञ्चालन हुने भएको छ । प्रतियोगिता माघ २१ देखि २३ गते सम्म संचालन हुने जनाइएको छ ।  लिगकम नकाउटका आधारमा खेलाईने प्रतियोगिताका सहभागि ६ टिमलाई दुई समूहमा बिभाजन गरिने छ । ढोरपाटन महिला डबल लिगको १३ औ सस्करणका  उत्कृष्ट ६ स्थान हासिल गर्ने टिमले प्रथम शिवम् न्यु डायमण्ड कप राष्ट्रिय खुला महिला भलिबल प्रतियोगितामा सहभागिताका लागि अनुमति पाउने छन् ।यसबारे आयोजित पत्रकार सम्मेलनमा आयोजक न्यु डायमण्ड एकेडेमी र शिवम् सिमेन्ट बीच एक बर्षे सम्झौता भएको र मुख्य प्रायोजकको रुपमा शिवम् सिमेन्टले ५ लाख उपलब्ध गराउने सहमति भएको जानकारी दिइयो ।  प्रतियोगितामा प्रथम पुरस्कार   १ लाख ५१ हजार, द्धितिय पुरस्कार १ लाख १ हजार,तृतिय पुरस्कार ५१ हजार तथा चौथो पुरस्कार २१ हजार रहेको छ । त्यस्तै प्रतियोगिताको सर्वोकृष्ट खेलाडी १० हजार नगद र आर्कषक ट्रफ्रि प्राप्त गर्ने छन् । बिधागततर्फ उत्कृष्ट स्पाइकर , उत्कृष्ट सेटर, उत्कृष्ट ब्लककर, उत्कृष्ट क्विकर, उत्कृष्ट सर्भर र उत्कृष्ट डिफेन्डरले जनहि ५ हजार, ट्रफि प्राप्त गर्ने छन् । मुख्य प्रायोजकका रुपमा साथ दिएकोमा आयोजकले सिवम् सिमेन्टलाई धन्यवाद समेत दिएको छ ।  शिवम् सिमेन्ट नेपाल भरि नै ग्राहकहरुले अत्याधिक विश्वास गरेको र रुचाएको ओ.पि.सी. सिमेन्ट हो । हेटौडामा अवस्थित सिमेन्ट उद्योगले अत्याधुनिक जर्मन प्रविधी प्लान्ट बाट आफ्नै चुनढुङ्गा को प्रयोग गरी उच्च गुणस्तरको क्लिंकर तथा शिवम् ओ. पि.सी. सिमेन्ट उत्पादन तथा विक्री वितरण गर्दै आएको छ ।
