बिमल घर्तीमगर भारतीय क्लब मोहन बगानसँग अनुबन्ध

काठमाडौँ । भारतीय फुटबल क्लब मोहन बगानले नेपाली फरवार्ड बिमल घर्ती मगरलाई यस सिजनका लागि अनुबन्ध गरेको छ ।सोनी नोर्डेको विकल्पका रुपमा क्लबले मगरलाई अनुबन्ध गरेको गोल डटकमले जनाएको छ ।समाचारमा अन्य विकल्पहरु मध्ये क्लबले मगरलाई छनौट गरेको उल्लेख गरिएको छ ।युवा खेलाडी बिमलले यसअघि कयौँ युरोपियन क्लबहरुमा ट्रायल दिएका थिए ।उनले एन्डरलेक्टको अन्डर १९ टोलीबाट कोपा डेल अगाथामा पनि सहभागिता जनाएका थिए । यसक्रममा उनले दुई गोल समेत गरेका थिए ।१४ वर्षको उमेरमा नै उनले नेपालको सिनियर टोलीका लागि डेब्यु गरेका थिए ।आइतबार उनी कोलकाता पुग्ने र जनवरी २९ देखि टोलीको प्रशिक्षणमा सहभागी हुने बताइएको छ ।  
