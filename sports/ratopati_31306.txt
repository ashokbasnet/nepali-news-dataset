फेडररलाई २० औँ ग्राण्ड स्लाम उपाधि

सिड्नी । रोजर फेडररले मारिन सिलिचलाई पाँच सेटको खेलमा पराजित गर्दै करियरको छैटौँ अस्ट्रेलियन ओपन उपाधि तथा २० औँ ग्राण्ड स्लाम उपाधि जितेका छन् ।लगातार पाँच खेल हार्दै चौँथो सेट गुमाएपनि त्यसपछि पुनरागमन गर्दै स्वीस खेलाडीले ६–२, ६–७ (५–७), ६–३, ३–६ र ६–१ ले खेल आफ्नो पक्षमा पारे ।३६ वर्षीय फेडरर २० वा सोभन्दा बढी मेजर सिंगल उपाधि जित्ने चौँथो खेलाडी पनि बनेका छन् । यसअघि मार्गरेट कोर्ट, सेरेना विलियम्स र स्टेफी ग्राफले यो सफलता हात पारेका थिए । जीतपछि निकै भावुक बनेका फेडररले भने, ‘एउटा सपना पूरा भएको छ र स्वपनील यात्रा जारी रहेको छ ।’फेडररले पछिल्ला पाँच मध्ये तीन मेजर उपाधि जित्न सफल भएका छन् ।हालसम्म फेडररले ६ वटा अस्ट्रेलियन ओपनसहित ८ विम्बेल्डन, ५ युएस ओपन र १ फ्रेन्च ओपन उपाधि जितेका छन् ।  
