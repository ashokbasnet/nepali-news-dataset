रोमाञ्चक खेलमा अस्ट्रेलियालाई हराउँदै इंग्ल्याण्डद्वारा सिरिजमाथि कब्जा

पर्थ । पर्थको नयाँ ओप्टस स्टेडियमा अस्ट्रेलियामाथि १२ रनको रोमाञ्चक जीत हासिल गर्दै इंग्ल्याण्डले एक दिवसीय शृंखलामाथि ४–१ ले कब्जा जमाएको छ ।इंग्लयाण्डले प्रस्तुत गरेको २ सय ६० रनको लक्ष्य पछ्याउने क्रममा अस्ट्रेलिया मात्र ४८.२ ओभरमा २ सय ४७ रनमा आल आउट हुन पुगेको हो ।मार्कस स्टोइन्सले ८७ रन बनाउँदै अस्ट्रेलियालाई जितको नजिक पुर्याए पनि इंग्ल्याण्डका टम करानले ५ विकेट तथा मोइन अलीले ३ विकेट लिएपछि अस्ट्रेलिया पराजित हुन पुगेको हो ।स्टोइनसले ९९ बलमा ६ चौका र ४ छक्काको मद्दतले ८७ रन बनाए पनि टोलीलाई जित दिलाउनबाट बञ्चित रहे । त्यसको अलावा ग्लेन म्याक्सवेल र टिम पेनले समान ३४ रन बनाए ।यसअघि, जो रुटको ६२ रनको मद्दतले इंग्ल्याण्डले ४७.४ ओभरमा सबै विकेट गुमाएर २ सय ५९ रन बनाएको थियो ।रुटलाई ओपनरद्वय जेसन रोय र जोनी ब्रेस्टोले क्रमशः ४९ र ४४ रन बनाएर राम्रो साथ दिए ।अस्ट्रेलियाका एन्ड्रु टायले ५ विकेट तथा मिचेल मार्सले २ विकेट लिए ।
