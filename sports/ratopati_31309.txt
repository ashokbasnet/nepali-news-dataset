एन्फाले बनायो तीन सदस्यीय छानविन समिति

काठमाडौं– अखिल नेपाल फुटबल संघ (एन्फा)ले मकवानपुर जिल्ला फुटबल संघभित्रको विवाद समाधान गर्न  छानविन समिति गठन गरेको छ । एन्फाले आइतबार संघका महासचिव धिरेन्द्र प्रधानको संयोजकत्वमा तीन सदस्यीय छानविन समिति गठन गरेको हो । समितिमा संयोजक प्रधानका अतिरिक्त सदस्यहरुमा क्रमसः सञ्जिव मिश्र र सुजित केसी रहेका छन् ।उक्त समितिले निष्पक्ष रुपमा विवादको छानविन गरी एन्फा सचिवालयमा प्रतिवेदन बुझाउनुपर्नेछ । केहीदिन अघि मकवानपुर जिल्ला फुटबल संघको जिल्ला अधिवेशनको  विषयलाई लिएर विवाद उत्पन्न भएको थियो । पछिल्ला दिन केही सञ्चारमाध्यमहरुमा मकवानपुर जिल्ला फुटबल संघको निर्वाचन सम्पन्न भएको भन्दै प्रसारित समाचारहरुको समेत एन्फाले खण्डन गरेको छ ।    
