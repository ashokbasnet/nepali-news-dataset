आर्मीलाई ट्राईबेकरमा हराउँदै धरान आहा रारा गोल्डकपको सेमीफाईनलमा

कर्मयुग  पोखरा । पोखरामा जारी १६ औं संस्करणको आहा रारा गोल्ड कपको आइतबार भएकोे खेलमा ट्राईबेकरमा त्रिभुवन आर्मी क्लब विरुद्ध ५–४ को नतिजा निकाल्दै धरान फुटबल क्लब सुनसरी सेमीफाईनलमा प्रवेश गरेको छ । पोखरा रंगशालामा शनिबार भएको २ टीम बीचको प्रतिस्पर्धात्मक खेलमा खेल सुरु भएको १९ औं मिनेटमा आर्मीका भरत खवासले गोल गरे । खवासले गोल पोष्ट नजिक पाएको बललाई ट्याप गर्दै गोलमा परिणत गरे । खेलको दोस्रो हाफमा राम्रो लय फर्कएको धरानले ६३ औं मिनेटमा गोल गर्न सफल भयो । धरानका लागि  जर्सी नम्बर १० का निसान लिम्बुले १ गोलको योगदानका गरे । आर्मी र धरान बीच बराबरी गोल भएपछि खेल अवधि भर दुवै टीमबाट गोल हुन सकेन । निकै प्रतिस्पर्धात्मक खेलको अतिरिक्त समयमा बराबरी खेलेपछि र ईन्जुरी समयमा पनि दुवै टीमले गोल गर्न नसकेपछि खेल ट्राईबेकरमा पुग्यो । धरानका लागि खेलको ६३ औ मिनेटमा खेलको म्यान अफदि म्याच बन्न सफल निशान लिम्बुले गोल गरे । ट्राइब्रेकरमा धरानका बिष्णु सुनार, सुरज विक, रोमन लिम्बु, बर्तमान राई र निशान लिम्बुले गोल गरे । त्यसै गरि आर्मीका लागि नवयुग श्रेष्ठ, दिप लामा, दिपक गुरुङ र विबेक बस्नेतले गोल गरे । सोमबारको खेल सशस्त्र प्रहरीको एपिएफ क्लब र थ्री स्टारबीच खेल हुने छ ।
