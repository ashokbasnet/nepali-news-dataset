फ्रिकिक गोलमा रोनाल्डोलाई पछि छाडे मेस्सीले

बार्सिलोना । आइतबार आलाभेसविरुद्ध गोल गर्दै लियोनेल मेस्सीले बार्सिलोनालाई जीत मात्र दिलाएनन्, ला लिगामा फ्रिकिकबाट गोल गर्ने मामिलामा क्रिस्टियानो रोनाल्डोलाई पछि पारेका छन् ।१–१ को बराबरीमा रहेको अवस्थामा खेलको ८४ औँ मिनेटमा मेस्सीले फ्रिकिक मार्फत गोल गर्दै क्याम्प नाउमा बार्सिलोनालाई जीत दिलाएका थिए ।ला लिगामा फ्रिकिकबाट उनको यो करियरको २१ औँ गोल थियो । सन् २००३–०४ मा तथ्याङ्क संकल्न शुरु गरिएदेखि अर्जेन्टिनी खेलाडी फ्रिकिकमार्फत सर्वाधिक गोल गर्ने खेलाडी बनेका छन् ।यसअघि मेस्सी र रियल म्याड्रिडका स्टार क्रिस्टियानो रोनाल्डो दुवैले २० गोल गरेका थिए ।आइतबारको खेल मेस्सीको ला लिगामा बार्सिलोनाका लागि क्याम्प नाउमा २ सयौँ खेल पनि थियो । यसक्रममा उनले २ सयौँ खेलमा २११ गोलका साथै ७४ वटा एसिस्ट गरेका छन् ।  
