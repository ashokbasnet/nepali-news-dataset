मेजर लिग सकरमा बेकह्यामको नयाँ टिम

मायामी । इंग्ल्याण्डका पूर्व कप्तान डेभिड बेकह्यामले मेजर लिग सकरमा मायामीमा आधारित रहेको नयाँ टोलीको घोषणा गरेका छन् ।सन् २०१४ मा आफ्नो पूर्व क्लब एलए ग्यालेक्सीसँग एक्सपान्सन फ्रान्चाइज खरिद गर्ने करार गरेका थिए ।हाल नाम नदिएको टोलीले शहरको ओभरटाउनमा रहेको २५ हजार क्षमता रहेको स्टेडियममा खेल खेल्नेछ ।‘यो टोलीलाई यो उत्कृष्ट शहरमा ल्याउन पाउँदा म निकै उत्साहित छु,’ ४२ वर्षीय रियल म्याड्रिडका पूर्व मिडफिल्डरले भने, ‘लिगमा यो नयाँ टोली उत्कृष्ट हुने म वाचा गर्छु ।’एमएलएसका कमिस्नर डन गार्बरले मियामीको टोलीलाई आधिकारिता प्रदान गरे ।बेकह्याम सन् २००७ मा रियलबाट एलए ग्यालेक्सी आइपुगेका थिए । योसँगै उनी लिगमा आफ्नै टोली बनाउने पहिलो एमएलएस खेलाडी बनेका छन् ।  
