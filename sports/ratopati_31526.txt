लोनमा वेस्ट ब्रोम पुगे स्टरिज

लण्डन । वेस्ट ब्रोमले लिभरपुल तथा इंग्ल्याण्डका स्ट्राइकर ड्यानियल स्टरिजलाई बाँकी सिजनका लागि लोनमा अनुबन्ध गरेको छ ।न्युक्यासल र इन्टरमिलानलाई पछि पार्दै ब्यागिजले २८ वर्षीय स्ट्राइकरलाई अनुबन्ध गर्न सफल भएको हो ।स्टरिजले प्रिमियर लिगमा ११४ खेलमा ७४ प्रिमियर लिग गोल गरेका छन् । त्यस्तै कप प्रतियोगितामा २७ गोल गरेका छन् ।यो सिजन उनले मात्र ५ खेलमा शुरुवात गरेका छन् ।‘यो हाम्रो लागि ठूलो कू हो । उनी उत्कृष्ट खेलाडी हुन्,’ वेस्ट ब्रोमका प्रशिक्षक एलान पाड्रियुले भने ।बर्मिङहममा जन्मेका स्टरिजले भने, ‘यहाँ मेरा साथीहरु छन्, उनीहरुसँग मैले पहिले पनि खेलेको छु । मलाई लाग्यो यो क्लब नै मेरो लागि सही हो ।’स्टरिज एफए कपमा साउथह्याम्टन विरुद्धको पाँचौ चरणको खेलमा वेस्ट ब्रोमका लागि खेल्न योग्न हुनेछन् ।यसअघि ब्यागिजले इजिप्टका डिफेन्डर अली गाबरलाई पनि लोनमा अनुबन्ध गरेको थियो ।
