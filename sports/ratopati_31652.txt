नारायणगढ फुटबल क्लबद्वारा रामनगर पराजित

चितवन– प्यासिफिक कलेज चौथो चितवन च्याम्पियनसिप कप फुटबल प्रतियोगिताको आजको खेलमा नारायणगढ फुटबल क्लवले ४–१ को गोल अन्तरले रामनगर फुटवल क्लबलाई पराजित गर्दै क्वार्टर फाईनल प्रवेश गरेको छ । पहिलो हाफको २२ मिनेटमा नारायणगढका  कुशल श्रेष्ठ गोल गरेका थिए ।खेलको ४० औं मिनेटमा नारयणगढका राजेश परियारले टीमका लागी दोस्रो गोल थपेका थिए । दोस्रो हाफमा रामनगरका एलिस तामागंले १ गोल फर्काए । ५२ औं मिनेटमा आत्मघाती गोल ब्यहोरेको रामनगर अन्तिम समयमा सम्हालिन नसक्दा ईन्जुरी समयमा नारायणगढका तर्फबाट सुरेश कुमालले गोल थपि जित निश्चित गरे । खेलको म्यानअफ दि म्याच एन्एफ्सिका सुरेश कुमाललाई प्रहरी नायब महानिरीक्षक केदारमानसिहं भण्डारी र ब्याबसायि अनिल शाक्यले ट्रफि प्रदान गरेका थिए । फाल्गुन २ गते सम्म चल्ने खेलको बिजेताले नगद २ लाख २२ हजार र उप बिजेताले १ लाख ११ हजार प्राप्त गर्ने छन् । प्रतियोगितामा १६ टिमको सहभागिता रहेको छ ।  बिहिबारको खेल युनिक फुटबल क्लब भरतपुर र रामपुर फुटबल क्लबका बीचमा खेल हुने छ ।
