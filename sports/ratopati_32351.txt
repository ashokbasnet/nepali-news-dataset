फागु पुर्णिमामा चौथो लुम्बिनी शान्ति म्याराथन

काठमाडौँ । भगवान बुद्धको जन्मस्थल लुम्बिनी र त्यस वरपर छरिएर रहेका बौद्ध सम्पदाहरुको संरक्षण र प्रबर्द्धन गर्ने उद्देश्यका साथ चौथो लुम्बिनी शान्ति म्याराथन आयोजना हुने भएको छ । म्याराथन फागु पुर्णिमाको दिन, अर्थात् मार्च १ मा आयोजना हुने छ ।म्याराथनको पहिलो र दोस्रो संस्करण परिक्षण दौडको रुपमा आयोजना गरिएको थियो भने अघिल्लो वर्ष ओलम्पिक मापदण्ड अनुरुप आयोजना  गरिएको थियो । यस लुम्बिनी शान्ति म्याराथनलाइ लुम्बिनी पिस म्याराथन र एडभेन्चर स्पोर्ट्स नेपालले संयुक्त रुपमा आयोजना गर्दैछन् । धावकहरुले दौड पुरा गर्दा लुम्बिनी आसपास रहेका बौद्ध सम्पदाहरु, माता मायादेबी सुत्केरी बाटो र तिन बुद्धको जन्मस्थल भ्रमण गर्न सक्नेगरि यस म्याराथनको रुट डिजाइन गरिएको छ । भगवान बुद्धको पाइला पछ्याउँदै उनको राज्य  कपिलवस्तु, दरबार भएको क्षेत्र तिलौराकोट हुँदै जन्मस्थल लुम्बिनीमा पुगेर समापन हुने यस दौडले खेलाडीहरुलाइ आध्यात्मिक अनुभव दिनेछ जुन अन्य म्याराथनले दिन नसक्ने आयोजकले बताएका छन् ।काठ्मान्डुमा सोमबार आयोजित पत्रकार सम्मेलनमा बोल्दै म्याराथनका संरक्षक बिक्रम पाँडे काजीले म्याराथनको मुख्य उद्देश्य लुम्बिनी(कपिलवस्तु क्षेत्रमा पर्यटन प्रबर्द्धन गर्नु रहेको बताए । लुम्बिनीमाअन्तर्राष्ट्रिय बिमानस्थल बनेपछि विदेश पर्यटकको संख्या उल्लेख्य बढ्ने जनाउदै पाँडेले लुम्बिनी शान्ति म्याराथनले लुम्बिनीमा क्षेत्रमा धेरै भन्दा धेरै पर्यटक ल्याउन मद्दत पुर्याउने विचार व्यक्त गरे ।त्यस्तै म्याराथनका रेस डाइरेक्टर रहेका ओलम्पिक धावक बैकुण्ठ मानन्धरले लुम्बिनी शान्ति म्याराथन लुम्बिनी क्षेत्रमा थप पर्यटक ल्याउन सहयोगी हुने बताए ।त्यस्तै म्याराथनका इभेन्ट म्यानेजर शिखर पाँडेले नेपाल र भारत, अस्ट्रेलिया, चिन लगायतका देशहरुबाट गरि लगभग २५० धाबकले लुम्बिनी शान्ति म्याराथनमा भाग लिने आफुले अपेक्षा लिएको बताए  ।म्यारथन फुल, हाफ र ५ किमी दौड गरी तीन विधामा बाँडिनेछन् । विधामा निम्नानुसार पुरस्कार राशी पनि तय गरिएको छ ।फुल म्याराथन क.    प्रथम पुरस्कार – लुम्बिनी अशोक पुरस्कार – रु १ लाख  ख.    दोस्रो पुरस्कार – कपिलवस्तु हुएन सान पुरस्कार – रु ७५,०००  ग.    तेस्रो पुरस्कार – मायादेवी गार्डेन उथान्त् पुरस्कार – रु ५०,०००  (सहभागी सबैलाई मेडल र प्रमाणपत्र प्रदान गरिनेछ) हाफ म्याराथन  क.    प्रथम पुरस्कार – रु ५०,०००  ख.    दोस्रो पुरस्कार – रु ३५,०००  ग.    तेस्रो पुरस्कार – रु २५,०००  (सहभागी सबैलाई मेडल र प्रमाणपत्र प्रदान गरिनेछ)लुम्बिनी शान्ति म्याराथनमा प्रतिस्पर्धा गर्न इच्छुकहरुले आयोजक संस्थाको वेबसाइट – www.lumbinimarathon.com – मा गइ नाम दर्ता गराउनसक्नुहुनेछ  । तेसैगरी हिमालय एक्स्पेडीन्स को ठमेल तथा नुवाकोट घर, सानेपा स्थित कार्यालयमा पनि नाम दर्ता गर्न सकिनेछ ।
