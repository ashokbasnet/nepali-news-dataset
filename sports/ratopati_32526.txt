प्रिमियर लिगमा यसरी फर्गुसनलाई उछिने गार्डीओलाले

एजेन्सी  काठमाडौँ । इंग्लिस प्रिमियर लिगमा सर्वाधिक सफल प्रशिक्षकको होला ?धेरैले निर्विवाद नाम लिन्छन्, सर एलेक्स फर्गुसन । उपाधि संख्याका आधारमा म्यानचेस्टर युनाइटेडका यी पूर्व प्रशिक्षक प्रिमियर लिगमात्रै नभएर विश्वकै सर्वोत्कृष्ट प्रशिक्षकको सूचीमा पर्छन् । तर, जीतको प्रतिशत हिसाब गर्ने हो भने तथ्याङ्क फरक छ ।म्यानचेस्टर सिटीका हालका प्रशिक्षक पेप गार्डीओला र चेल्सीका एन्टोनियो कोन्टले यस आधारमा फर्गुसनलाई उछिनेका छन् । कोन्टे र गार्डीओलाले अहिलेसम्म प्रिमियर लिगमा समान ६४ खेल खेलाएका छन् । त्यसमध्ये उनीहरुले हासिल गरेको जीतको प्रतिशतपनि समान ७० दशमलव ३ छ । प्रिमियर लिगमा ८१० खेल खेलाएका एलेक्स फर्गुसनले ६५ दशमलव २ प्रतिशत जित निकालेका थिए ।अचम्मलाग्दो विषय के छ भने प्रिमियर लिगमै सबैभन्दा धेरै खेल खेलाउने प्रशिक्षक आर्सन वेङ्गर भने यस सूचीको आठौँ स्थानमै सिमित छन् ।हेरौँ को–को परे उत्कृष्ट ११ भित्र   ११. जर्जेन क्लोप लिभरपुललाई ९६ खेल खेलाएका यी प्रशिक्षकको जीत प्रतिशत छ, ५२ दशमलव १ । यी जर्मन प्रशिक्षक प्रिमियर लिगमा ठूला क्लब विरुद्ध उत्कृष्ट रणनिति तयार पारेर लिभरपुललाई जिताउन खप्पिस छन् ।   १०. गुस हिडिंक हिडिंकले प्रिमियर लिगमा छोटो समय बिताए । उनी दिर्घकालीन रुपमाकामगर्न नभएर रमाइलो गर्न आएकाथिएपनि भनिन्छ । ३४ खेल खेलाउने क्रममा उनले निकालेको जीतको आँकडा छ, ५२ दशमलव ९ प्रतिशत ।ब्राजिलियन प्रशिक्षक लुईस फिलिप स्कोलारी बर्खास्तीमा परेपछि सन् २००९ मा पहिलोपटक हिडिंक चेल्सी आएका थिए । दोस्रोपटक, जोसे माउरिन्हो बर्खास्तीमा परेपछि सन् २०१५ माउनी क्लब सम्हाल्न आए । दुबै पटक उनले चेल्सीलाई खराब अवस्थाबाट उकास्दै केही राम्रो स्थितिमा ल्याए । सन् २००९ मा उनले चेल्सीलाई एफएकप समेत जिताए । चेल्सीका मालिक रोमन अब्राभोमिचसँग नजिकको सम्बन्ध भएकाले पनि उनी यस क्लबमा आबद्ध भएका थिए ।   ९. लुईस फिलिपे स्कोलारी यी ब्राजिलियन प्रशिक्षक विश्वविजेता हुन् । तर प्रिमियर लिगमा उनले सोचेजस्तो इज्जत पाउन सकेनन् । सन् २००९ मा उनले केवल २५ खेल खेलाए । त्यसमध्ये सुरुवाती १३ खेलमध्ये चेल्सीले १० खेल जितेको थियो । तर त्यसपछिका १२ खेलमध्ये चेल्सीले केवल ४ खेलमात्रै जित्यो ।यो त्यतिबेलाको कुरा थियो, जतिबेला चेल्सी प्रिमियर लिगको सबैभन्दा धेरै खर्च गर्ने क्लब थियो । त्यसैले मालिक रोमन अब्राभोमिचको महत्वाकांक्षा जसरी पनि जित्नुपर्छ भन्ने थियो । युनाइटेडसँग चेल्सी पछि परेपछि अब्राभोमिचले उनलाई निकाले । प्रिमियर लिगमा उनको जीत प्रतिशत छ, ५६ ।सन् २००२ मा ब्राजिललाई विश्वकप जिताएका यी प्रशिक्षक त्यसपछि करियरमा खराब दिनहरुको सामना गर्नु परे पनि सधैँ सम्मानित रहनेछन् ।   ८ आर्सेन वेङ्गर तीन पटक आर्सनललाई प्रिमियर लिग जिताएका यी प्रशिक्षकले प्रिमियर लिगको सिजन समाप्तिसम्म टोलीलाई कम्तिमा पनि चौथो स्थानमा ल्याउँथे । तर, पछिल्लो १८ महिनायता, उनको रेकर्ड राम्रो छैन । गत सिजन आर्सनललाई सधैँ झैँ शीर्ष ४ भित्र पार्ने गरेको उनको किर्तिमान पनि तोडियो । आर्सनल पाँचौ स्थानमै सिमित भयो । यस सिजन पनि त्यस्तै अवस्था देखिएको छ । वेङ्गरले अहिलेसम् प्रिमियर लिगमा सर्वाधिक ८ सय १६ खेल खेलाएका छन् । त्यसमध्ये ४ सय ७० अर्थात ५७ दशमलव ६ प्रतिशत जीत निकालेका छन् । सन् २००३÷०४ को सिजन उनले आर्सनललाई अविजित रुपमै लिग जिताएका थिए । यो दुलर्भ किर्तिमानभने अहिलेसम्म कसैले तोड्न सकेको छैन ।   ७. म्यानुयल पेलेग्रिनी म्यानचेस्टर सिटीका यी पूर्व प्रशिक्षकले १ सय १४ खेले खेलाएका थिए । त्यसमध्ये ६१ दशमलव४ प्रतिशत खेल जिताए । चिलियन प्रशिक्षक पेलेग्रिनीले सन् २०१३ देखि ०१६ सम्म प्रशिक्षण सिटीलाई दिएका थिए । उनले आफ्नो सुरुवाती सिजन नै सिटीलाई प्रिमियर लिगको उपाधि जिताए ।   ६ रोर्बटो म्यान्चिनी म्यानचेस्टर सिटीमा पिलिग्रिनी आउनुअघि म्यान्चिनी थिए । उनले सन् २०११÷०१२ को सिजन सिटीलाई प्रिमियर लिग जिताए । सन् १९६७÷६८ पछि सिटीले जितेको यो पहिलो लिग उपाधि थियो । १ सय ३३ खेल खेलाएका म्यान्चिनीले ६१ दशमलव ७ प्रतिशत जित निकालेका छन् ।   ५ कार्लो एन्चेलोट्टी​ उनले प्रिमियर लिगका २ सिजन चेल्सीमा प्रशिक्षण दिए । दुवै सिजन चेल्सीका लागि उत्कृष्ट साबित भयो । तर क्लबले उनको महत्व नबुझ्दा उनी बर्खास्तीमा परे ।पहिलो सिजन उनले चेल्सीलाई प्रिमियर लिग र एफए कप दुबै जिताए । दोस्रो सिजन म्यानचेस्टर युनाइटेडले उपाधिजित्दा चेल्सी दोस्रो स्थानमै समेटियो । कार्लो एन्चेलोट्टीको जागिर गयो । त्यसपछि पिएसजी हुँदै रियल म्याड्रिड गएका एन्चेलोट्टीले रियललाई च्याम्पियन्स लिग जिताए । उनले चेल्सीमा छँदा ७६ खेलमा ६३ दशमलव २ प्रतिशत जित निकाले । ४ जोसे माउरिन्हो जोसे माउरिन्हो इंग्लिस फुटबल समर्थकमाझ स्पेसलन वान भनेर चिनिन्छन् । उनले चेल्सी र म्यानचेस्टर युनाइटेडसमेत गरेर अहिलेसम्म प्रिमियर लिगमा कुल २ सय ७८ खेल खेलाइसकेका छन् । त्यसमध्ये कुल ६३ दशमलव ४ प्रतिशत जित निकालेका छन् ।पहिलो पटकको चेल्सी बसाईमा उनी सबैभन्दा सफल देखिन्छन् । जहाँ, उनले १ सय २० खेलमा ७३ दशमलव ३ प्रतिशत जित निकालेका थिए । त्यति बेला उनले चेल्सीलाई २ प्रिमियर लिग उपाधि समेत जिताए । इटालीको इन्टर मिलान र स्पेनको रियल म्याड्रिडलाई प्रशिक्षण दिएर सन् २०१३ मा दोस्रोपटक उनी चेल्सी फर्किए ।उनले सन् २०१४÷१५ को सिजन चेल्सीलाई प्रिमियर लिग जिताए । तर, अर्को सिजन लेइस्टर सिटी उपाधिनजिक रहँदा चेल्सी रेलिगेसनबाट बच्न संघर्षरत थियो । त्यसैले रोमन अब्राभोमिचले माउरिन्होलाई बर्खास्त गरे ।सन् २०१६ बाट माउरिन्होले युनाइटेडलाई प्रशिक्षण दिन थाले । तर, अहिले उनको जीतको प्रतिशत घटेको छ ।   ३ एलेक्स फर्गुसन फर्गुसनका विषयमा चर्चा गर्नअघि भने एकपटक सोच्नैपर्ने हुन्छ । उनले म्यानचेस्टर युनाइटेडलाई १३ लिग उपाधि जिताएका छन् । फुटबल इतिहासकै उत्कृष्ट प्रशिक्षकमध्ये फर्गुसन एक मानिन्छन् । २६ वर्षम् यानचेस्टर युनाइटेडमा बिताउने क्रममाउनले क्लबलाई ३८ उपाधि जिताएका छन् । त्यसमा २ च्याम्पियन्स लिग, ५ एफएकप र १३ वटा प्रिमियर लिगउपाधि समावेश छ । त्यसो भए उनी कसरी तेस्रो स्थानमाआए?हो, प्रिमियर लिगको जीत प्रतिशतले यस्तै भन्छ । उनले ८१० खेलमा ६५ दशमलव २ प्रतिशत जित निकाले । सन् १९९० र २००० को दशकको सुरुवातमा प्रिमियर लिगमा उच्चप्रतिस्पर्धा थियो ।  थोरै अंकले विपक्षीहरुलाई पछि पारेर टोलीहरुले उपाधि जित्थे । बराबरीका म्याच धेरै हुन्थे ।१ पेप गार्डीओला (संयुक्त रुपमा ) यो अचम्मभयो होला । तर यस्तै भयो । तथ्याङ्कले पेप गार्डीओलालाई सफल देखायो । ६४ खेलमा ७० दशमलव ३ प्रतिशत जित निकाल्दै उनी पहिलो स्थानमा आए ।  यस सिजन गार्डीओलाको सिटीले २६ खेलमध्ये २२ खेल जितिसकेको छ । टोलीलिगको शीर्ष स्थानमा छ र दोस्रो स्थानको म्यानचेस्टर युनाइटेडभन्दा १३ अंकले अघि छ । गार्डीओलाको डेब्यु सिजनमा सिटी प्रिमियर लिगमा तेस्रो भएको थियो । बार्सिलोना र बार्यन म्युनिखमा सफल प्रशिक्षकको छाप छाडेपछि सिटी आएका गार्डीओला यहाँ पनि सफलहुने बाटोमा छन् ।१  एन्टोनियो कोन्टे ( संयुक्त रुपमा ) गार्डीओला पहिलो भए कोन्टे चैं के ? चेल्सी समर्थकहरुले प्रश्न गर्न सक्छन् । तर, उनीपहिलो पहिलो स्थानमै छन् । कोन्टेले पनि ६४ खेलमा ७० दशमलव ३ प्रतिशत जित निकालेका छन् । दुबै प्रशिक्षकले समान जित निकालेका कारण उनीहरु दुबै पहिलो स्थानमा संयुक्त रुपमा छन् ।कोन्टेले अघिल्लो सिजननिकै उत्कृष्ट टोलीतयार पारेका थिए । उनको जीतप्रतिशत अघिल्लो सिजन ७९ दशमलव ५ प्रतिशत थियो । चेल्सीले ३८ खेलमध्ये ३० खेल जितेर सजिलै उपाधि जितेको थियो । सिटी तेस्रो स्थानमै समेटिएको थियो ।यस सिजन अवस्था फरक छ । सिटी शीर्ष स्थानमा रहदाँ चेल्सी चौथो स्थानमै सिमित छ । गत सिजन कोन्टे र यस सिजन गार्डीओला उत्कृष्ट देखिए । जेहोस्, प्रिमियर लिगका थुप्रै खेलहरु बाँकी नै छँदा यी दुई प्रशिक्षकबीचको प्रतिष्ठाको लडाई हेर्नलायक छ ।   र, यी पनि आन्द्रे भिल्लास बोयस (चेल्सी र टोट्टेनह्यामका पूर्व प्रशिक्षक, १२ औं स्थान), राफाल बेनिटेज (लिभरपुल, चेल्सी र न्युक्यासलका पूर्व प्रशिक्षक १३ औं स्थान), लुईस भान हाल (म्यानचेस्टर युनाइटेडका पूर्व प्रशिक्षक १४ औं स्थान), माउरिसियो पोचेटिन्हो (टोट्टेनह्याम १५ औं स्थानमा) छन् ।
