एपीएफ आमन्त्रित तह फुटबलः जनसेवा, सिद्धार्थ र एआई विजयी

काठमाडौं– पाँचौं नेपाल एपीएफ स्कुल कप आधारभूत तह आमन्त्रित फुटबल प्रतियोगिता २०७४ अन्तर्गत बुधबार सम्पन्न खेलहरुमा जनसेवा माध्यमिक विद्यालय, सिद्धार्थ बनस्थली इन्स्टिच्युट र एआई स्कुल विजयी भएका छन् । नेपाल एपीएफ स्कुल कीर्तिपुर काठमाडौंमा माघ २३ गतेबाट संचालित खेलमा ती विद्यालयहरु विजयी भएका हुन् । खेलमा जनसेवाले नेशनल मोडल एकेडेमी साइन्स स्कुललाई ३–० गोल अन्तरले पराजित गरेको छ भने सिद्धार्थ बनस्थलीले हारती शिक्षा मन्दिरलाई ५–१ गोल अन्तरले पराजित गरेको छ । त्यसैगरी एआई स्कुलले जेसिस इन्टरनेशनल स्कुललाई ३–० गोल अन्तरले पराजित गरेको छ भने सैनिक आवासीय महाविद्यालय र साल्भेनिया एकेडेमीले २–२ गोलको बराबरी खेलेका छन् । नेपाल एपीएफ स्कुलको आयोजनामा भइरहेको उक्त प्रतियोगितामा विभिन्न जिल्लाका विद्यालयहरु गरी कूल २० वटा टिमले सहभागिता जनाएका छन्. ।                   
