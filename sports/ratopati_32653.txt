कहिले बन्छ दशरथ रङ्गशाला ? हेर्नुस् यस्तो छ हालत (फोटोफिचर)

काठमाडौँ– नेपालकै सबैभन्दा ठूलो रङ्गशाला दशरथ रङ्गशालाको पुनर्निर्माण कार्य सुस्त गतिमा चलिरहेको छ ।  २०७२ सालमा आएको भूकम्पले रंगशाला क्षतिग्रस्त भएको थियो ।  पुनर्निर्माण सम्पन्न नभएकै कारण करिब दुई वर्षदेखि रङ्गशाला सञ्चालनमा आउन सकेको छैन ।  देशकै ठूलो रंगशाला  तोकिएको समयमा पुनर्निर्माण हुनु पर्ने भएपनि  विभिन्न कारण देखाउँदै ढिलाई हुँदै आएको छ  । भारतीय नाकाबन्दीका कारण देखाउँदै लामो समय सम्म पुननिर्माणको कार्य स्थगितभएको रंगशालामा अहिले काम चलिरहेको छ तर, कहिले सम्पन्न हुने हो भन्नेमा टुंगो छैन । रङ्गशालाको पुनर्निर्माण लागि २०७१–७२ मा करिब तीन करोडको बजेट छुट्याइएको थियो ।  बिसं २०२२ सालमा निर्माण भएको अन्तराष्ट्रिय स्तरको दशरथ रङ्गशाला करिब २० हजार दर्शक क्षमताको हो ।
