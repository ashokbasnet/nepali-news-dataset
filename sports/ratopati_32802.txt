१ सय ३८ रनमा समेटियो नेपालको पारी

काठमाडौँ । आइसीसी वर्ल्ड क्रिकेट लिग डिभिजन टु अन्तरगतको दोस्रो खेलमा ओमानविरुद्ध नेपालले  ओमनविरुद्ध १ सय ३९ रनको लक्ष्य प्रस्तुत गरेको छ ।टस हारेर पहिलो ब्याटिङ गरेको नेपालमा ४६ ओभरमा १ सय ३८ रनमा सिमित बनेको हो ।नेपालका लागि शरद भेष्वाकरले सर्वाधिक २२ रनको योगदान दिए भने दिपेन्द्र सिंह ऐरले २० रनको योगदान दिए ।अन्त्यतिर सोमपाल कामीले १७ रनको योगदान दिए ।कप्तान पारस खड्काले पनि समान १७ रन बनाए ।ओमानका कालेमुल्लाहले ४ विकेट लिँदै नेपालको ब्याटिङ क्रमलाई ध्वस्त बनाए भने बिलाल खानले २ विकेट लिए ।पहिलो खेलमा नेपालले नामिबियालाई १ विकेटले पराजित गरेको थियो ।
