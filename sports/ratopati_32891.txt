खेल क्षेत्रबारे प्रचण्डको टिप्पणीः यसले अन्तर्राष्ट्रिय भाइचारा र एकतामा योगदान दिन्छ

चितवन– नेकपा माओवादी केन्द्रका अध्यक्ष पुष्पकमल दाहाल प्रचण्डले स्वस्थ नागरिक निर्माण गरि समृद्दीतर्फ अघि बढ़न खेल क्षेत्रको निक़ै ठूलो भूमिका रहेको बताएका छन् । शनिबारदेखि चितवनको पटयानीमा सुरु भएको प्रथम मेयर कप अन्तर्राष्ट्रिय महिला भालिबल प्रतियोगिताको उद्घाटन गर्दै  उनले सो कुराको दाबी गरेका हुन् ।कार्यक्रमलाई सम्बोधन गर्दै अध्यक्ष दाहालले भने, ‘खेल प्रतियोगिताले खेलकूद र खेलाडिको मात्र नभएर देशको सम्बृद्धि र एकतामा योगदान पुर्याउँछ।” उनले भने, २१ औं शताब्दीमा खेल क्षेत्रले अन्तर्राष्ट्रिय भाइचारा र एकतामा पनि महत्वपूर्ण योगदान गर्छ । अझ त्यो भन्दा धेरै क्षेत्रीय एकतालाई थप मजबुत हुन मद्धत गर्छ ।’ अध्यक्ष दाहालले भने ।‘स्वस्थ्यका लागि खेलकूद, राष्ट्रका लागि लागि खेलकूद’ भन्ने नाराका साथ चितवनको पटियानीमा आयोजित प्रथम मेयर कप अन्तराष्ट्रिय महिला भलिबल प्रतियोगितामा नेपाल, भारत र बांग्लादेशका महिला भलिबल टीम सहभागी छन् । अध्यक्ष प्रचण्ड नेतृत्वको सरकारले नै भलिबललाई नेपालको राष्ट्रिय खेल बनाउने निर्णय गरेको थियो ।
