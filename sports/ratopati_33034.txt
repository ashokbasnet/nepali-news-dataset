‘ह्यारी केन स्पर्सको वर्तमान र भविष्य’

लण्डन । आर्सनलविरुद्ध निर्णायक गोल गरेपछि टोटनहम हटस्पर्सका म्यानेजर माउरिसयो पोचेटिन्होले ह्यारी केन क्लबको वर्तमान र भविष्य भएको बताएका छन् ।शनिबार भएको खेलमा केनको गोलको मद्दतले स्पर्सले आर्सनललाई १–० ले पराजित गर्यो ।केनको हेडरको मद्दतले स्पर्स प्रिमियर लिगको तेस्रो स्थानमा उक्लिएको छ । ‘ह्यारी केन परम्परावादी खेलाडी होइनन्, उनी क्लबका वर्तमान र भविष्य हुन्,’ पोचेटिन्होले भने, ‘उनी हामीसँगै हुँदा निकै गर्वान्वित महसुस भइरहेको छ ।’स्पर्सले पछिल्लो समय म्यान्चेस्टर युनाइटेडलाई २–० ले पराजित गरेको थियो भने लिभरपुललाई एनफिल्डमै २–२ को बराबरीमा रोक्न सफल भएको थियो ।आफ्ना खेलाडीको प्रशंसा गर्दै पोचेटिन्होले भने, ‘पछिल्ला तीन खेल निकै महत्वपूर्ण थियो । म मेरा खेलाडीहरुलाई बधाई दिन चाहन्छु । त्यो निकै उत्कृष्ट प्रदर्शन थियो ।’
