अझै सेन्ट जेम्स पार्कमा जीत निकाल्न सकेनन् मोरिन्हो

लण्डन । दोस्रो स्थानमा रहेको म्यान्चेस्टर युनाइटेडलाई स्तब्ध बनाउँदै अक्टोबरपछि प्रिमियर लिगमा पहिलो पटक घरेलु मैदानमा जित हासिल गरेको छ ।म्याट रिचीको एक मात्र निर्णायक गोलको मद्दतले युनाइटेडलाई पराजित गर्दै न्युकासल रेलिगेसन जोनबाट बाहिर निस्कन सफल भएको छ । उता, युनाइटेड शीर्ष स्थानमा रहेको म्यान्चेस्टर सिटीभन्दा १६ अंकले पछि परेको छ ।जोसे मोरिन्होले हालसम्म जीत हासिल गर्न नसकेको सेन्ट जेम्स पार्कमा युनाइटेडले थुप्रै अवसरहरु गुमाएको थियो । मोरिन्होले न्युक्यासलको घरेलु मैदानमा खेलिएका ७ खेलमध्ये कुनैमा पनि जीत हासिल गरेका छैनन् । उनले तीनमा बराबरी र चारमा हार बेहोरेका छन् । त्यस्तै राफायल बेनिटेजसँग मोरिन्हो आफ्नो करियरमा ६ पटक पराजित भएका छन् । उनीभन्दा अघि पेप ग्वार्डिओलामात्र अघि रहेका छन् । मोरिन्हो ग्वार्डिओलासँग ९ पटक पराजित गरेका छन् ।यो सिजन म्यान्चेस्टर युनाइटेडले यो सिजन ५ वटा खेलमा पराजय बेहोरिसकेको छ । जुन युनाइटेडले पूरा सिजनमा बेहोरेको थियो ।उता, रोबर्टो फर्मिन्हो र मोहमद सलाहको गोलको मद्दतले लिभरपुलले साउथ ह्याम्पटनलाई पराजित गरेको छ ।ब्राजिलका फरवार्ड फर्मिन्होले सिजनको २० औँ गोल गर्दै लिभरपुललाई अग्रता दिलाए भने सलाहले फर्मिन्होको पासमा अग्रता दोब्बर बनाए ।इजिप्सियन खेलाडीको यो सिजन क्लबका लागि २९ औँ गोल थियो ।त्यसअघि साउथह्याम्पटनको दुईवटा सुन्दर प्रहारलाई गोलकिपर लोरिस कारियसले बचाउ गरेका थिए ।जीतसँगै लिभरपुल टोटनहमलाई उछिन्दै लिगको तेस्रो स्थानमा उक्लिएको छ । दोस्रो स्थानमा रहेको म्यान्चेस्टर युनाइटेडसँग मात्र २ अंकले पछि रहेको छ ।
