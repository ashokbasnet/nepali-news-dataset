जुगेडी चितवन च्याम्पियनसिफ फुटबलको फाइनलमा

चितवन । जू फुटबल क्लब जुगेडी भरतपुरमा जारी प्यासिफिक कलेज चौथो चितवन च्याम्पियनसिप कप फुटबल प्रतियोगिताको फाइनलमा प्रवेश गरेको छ ।आइतबार भएको पहिलो सेमिफाइनलमा रामपुर फुटबल क्लबविरुद्ध उत्कृष्ट २–० गोलअन्तरको जित निकाल्दै जुगेडीले उपाधि भिडन्त पक्का गरेको हो । जुगेडी दोस्रो चितवन च्याम्पियनसिप कप २०७२ को विजेता हो ।पहिलो हाफको नवौं मिनेटमा जर्सी नम्बर १० का योगेश गुरुङले गरेको गोलबाट खाता खोलेको जुगेडीले ६३ औं मिनेटमा जर्सी नम्बर २३ का डोना थापाको गोलबाट जित सुनिश्चित ग¥यो ।  खेलको म्यान अफ दी म्याच बनेका जुगेडीका कप्तान निराजन मल्ललाई चितवनका जिल्ला समन्वय अधिकारी कृष्णप्रसाद सुवेदी र माओवादी केन्द्रका नेता नारायण दाहालले ट्रफी प्रदान गरे । सोमबार हुने भरतपुर फुटबल क्लब (बीएफसी) र गैंडाकोट फुटबल क्लबबीचको खेलबाट फाइनल भिड्ने अर्को टिमको टुंगो लाग्नेछ ।  फाइनल प्रतिस्पर्धा आगामी फागुन २ गते गरिने छ । खेलको विजेताले नगद २ लाख २२ हजार र उप बिजेताले १ लाख ११ हजार प्राप्त गर्ने छन् । प्रतियोगितामा १६ टिमको सहभागिता थियो ।   
