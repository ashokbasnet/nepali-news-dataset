अन्तिम बलमा जीत निकाल्दै शीर्ष दुईमा नेपालको पकड बलियो

काठमाडौँ । आइसीसी विश्व क्रिकेट लिग डिभिजन टु अन्तरगत रोमाञ्चक खेलमा नेपालले केन्यालाई ३ विकेटले पराजित गरेको छ । केन्याले नेपालसामु १ सय ७८ रनको प्रस्तुत गरेको लक्ष्य नेपालले अन्तिम ओभरको अन्तिम बलमा सफलता पूर्वक पछ्याएको हो ।कुनै समय पाँच विकेटको क्षतिमा १६९ रनको अवस्थामा रहेको नेपालले दुई विकेट गुमाउँदै ४९.४ ओभरमा सात विकेटको क्षतिमा १७६ रनको स्थितिमा पुगेको थियो । नेपालले क्रमशः ४२ र ४७ रन बनाएर सेट रहेका आरिफ शेख र रोहित कुमारलाई गुमाएपछि दबाबमा परेको थियो । तर, अन्तिमबलमा सोमपाल कामीले २ रन हिर्काउँदै टोलीलाई महत्वपूर्ण जीत दिलाए ।यसअघि, १४ रनको स्थितिमा तीन विकेट गुमाएको स्थितिबाट उकास्न कप्तान पारस खड्काले ४२ रनको योगदान दिएका थिए । उनले १९ रन बनाएका शरद भेष्वाकारसँग राम्रो साझेदारी गरे । पारस रशरदलाई गुमाउँदा नेपालले ५ विकेटमा ८२ रन मात्र बनाएको थियो । तर, त्यसपछि आरिफ र राहितले ८७ रनको साझेदारी गर्दै नेपालको जीतको आधार तय गरे ।केन्याका इमानुएल बुन्डीले ३ विकेट लिँदै नेपालको ब्याटिङ धरासायी बनाउने प्रयास गरेका थिए ।खेलमा नेपालले टस जितेर केन्यालाई ब्याटिङको निम्तो दिएको थियो । तर, नेपालको अपेक्षाविपरित केन्याले उत्कृष्ट शुरुवात गर्यो । पहिलो विकेटको लागि केन्याले ६५ रनको साझेदारी गर्यो । ओपनर इरफान करिम र एलेक्स ओबान्डाले क्रमशः ४२ र ४१ रन बनाए । कुनै समय केन्याले २ सय रनभन्दा माथिको स्कोर बनाउने देखिएको थियो ।तर, त्यसपछि भने नेपाली बलरहरुले केन्यालाई खुलेर खेल्न दिएनन् । युवा सेन्सेसन सन्दीप लामिछानेले ५ विकेट लिँदै केन्याको रनमा ब्रेक लगाए ।१० ओभर बलिङ गर्दै प्लेयर अफ द म्याच घोषित सन्दीपले ५ मेडेन राख्दै मात्र २० रन खर्चेर ५ विकेट लिए । लिस्ट ए खेलहरुमा नेपालका कुनै पनि बलरले गरेको यो सबैभन्दा उत्कृष्ट प्रदर्शन हो ।त्यस्तै, सोमपाल कामी, बसन्त रेग्मी र शरद भेष्वाकरले १–१ विकेट लिए ।केन्याका लागि अन्त्यतिर सेम एनगोचेले १५ बलमा २३ रन बनाउँदै विस्फोटक ब्याटिङ गरे । त्यस्तै नेल्सन ओधियाम्बोले नट आउट रहँदै २४ रन बनाए ।केन्याले निर्धा्रित ५० ओभरमा आठ विकेटको क्षतिमा १७७ रन बनायो लिगमा नेपालले हालसम्म ३ खेलमा जीत तथा एकमा हार बेहोरेको छ । जीतसँगै नेपालले शीर्ष दुईमा आफ्नो पकड बलियो बनाएको छ ।
