विवाह नगरी पिता बनेका यी खेलाडीः कसैको भयो विवाह कसैको ब्रेकअप

लियोनल मेस्सीले आफ्नी प्रेमिका एन्टोनेलासँग शुक्रबार विवाह गरे । विवाह पूर्व नै एन्टोनेला मेस्सीका दुई सन्तानका आमा बनेकी थिइन् । यद्यपी, विवाह पूर्व नै आमा–बुवा बन्ने यो पहिलो जोडी भने होइन । आज हामी यस्तै ६ खेलाडीबारे जानकारी दिँदै छौं जो विवाह पूर्व पिता बने । यीमध्ये केही प्रणय सूत्रमा बाँधिएका छन् भने कतिको ब्रेकअप भइसकेको छ ।– पूर्व भारतीय क्रिकेटर विनोद कांबली पनि विवाह नगरी बुवा बनेका थिए । कांबलीले पहिलो श्रीमतीसँग सम्बन्धविच्छेद गरेका थिए । यसै क्रममा उनको सम्बन्ध एक फेसन मोडल आन्द्रेया ह्याविटसँग भयो । रिपोर्टका अनुसार आन्द्रेयासँग प्रेम सम्बन्ध हुँदा नै विनोद पिता बनेका थिए । आन्द्रेयाले छोरालाई जन्म दिएका थिए । त्यसपछि कांबलीले आन्द्रेयासँग विवाह गरे । उनीहरुले छोराको नाम जिजस क्रिस्टियानो राखेका छन् । अष्ट्रेलियन क्रिकेटर डेविड वार्नरकी प्रेमिकाले सन् २०१४ सेप्टेम्बर ११ मा छोरीलाई जन्म दिएकी थिइन् । छोरी ईवीको जन्मपछि उनले क्यान्डिससँग विवाह गरे । वेस्ट इन्डिज ब्याट्सम्यान क्रिस गेल र उनकी श्रीमती नताशा ब्यारिजका एक छोरी छिन् । दुबैले अहिलेसम्म विवाह गरेका छैनन् तर लामो समयदेखि साथ छन् ।इन्डियन टेनिस स्टार लियन्डर पेस लामो समयसम्म रिया पिल्लईसँग लिभइन रिलेशनमा बसे । यसै क्रममा रियाले छोरीलाई जन्म दिइन् । यद्यपी, पेस र उनकी पार्टनर केही समयपछि अलग्गिए । रियाले लिएन्डर पेसमाथि कुटपिटको आरोप लगाइसकेकी छिन् ।पूर्व अष्ट्रेलियाली क्रिकेटर एडम गिलक्रिस्टले स्कूलकी सहपाठीसँग विवाह गरेका थिए । यद्यपी, विवाहपूवै नै गिलक्रिस्टका जेठो छोर ह्यारिसनको जन्म भइसकेको थियो ।वेस्ट इन्डिजका क्रिकेटर लेन्डल सिमन्सले पनि छोरीको जन्मपश्चात् आफ्नी प्रेमिकासँग विवाह गरेका थिए । 
