टोटनहमले पूनरागमन गर्दा सिटीको गोलको वर्षा

लण्डन । शुरुवाती नौ मिनेटमा दुई गोलले पछि परेको स्थिति उल्टाउँदै टोटनहम हटस्पर्सले च्याम्पियन्स लिगको अन्तिम १६ मा युभेन्टसलाई उसैको घरेलु मैदानमा बराबरीमा रोक्न सफल भएको छ ।गोन्जालो हिग्वाइनले खेलको दोस्रो मिनेटमा नै पेनाल्टीबाट युभेन्टसलाई अग्रता दिलाएका थिए । लगत्तै उनले अर्को गोल थप्दै युभेन्टसको अग्रता दोब्बर बनाए ।च्याम्पियन्स लिगको इतिहासमा युभेन्टसका कुनै पनि खेलाडीले यति चाँडो दुई गोल गरेको पहिलो अवसर हो ।तर, पहिलो हाफको ३५ औँ मिनेटमा ह्यारी केनले गोल गर्दै स्पर्सलाई खेलमा फर्काउने प्रयास गरे ।केनको गोलअघि जियानलुइजी बुफोनले ६९४ मिनेटअघिसम्म युभेन्टस र इटालीबाट गोल खाएका थिए । उता, केनको यो सातौ गोल थियो । उनले स्टिभन जेरार्डले सन् २००८–०९ मा राखेको कुनै पनि इंग्ल्सिखेलाडीले एउटै च्याम्प्यिन्स लिगमा गरेको सर्वाधिक गोलको किर्तिमान बराबरी गरेका छन् ।उता, अर्को इंग्ल्सि टोली म्यान्चेस्टर सिटीले भने एफसी बासेलविरुद्ध गोलको वर्षा गरेको छ ।बासेलको घरेलु मैदानमा भएको खेलमा सिटी ४–० को जीत निकालेको हो ।सिटीको जीतमा इके गुन्डोगानले दुई तथा बर्नान्डो सिल्भा र सर्जियो अगुएरोले एक–एक गोल गरे ।कुनै पनि इंग्ल्सि टोलीले च्याम्पिन्स लिगको नकआउट खेलमा घरेलु मैदानबाहिर हासिल गरेको सबैभन्दा ठूलो जीत हो ।
