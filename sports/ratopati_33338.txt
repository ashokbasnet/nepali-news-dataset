नेपालविरुद्ध क्यानाडा : गर या मर

काठमाडौँ । आइसीसी विश्व क्रिकेट लिग डिभिजन टु अन्तरगत समूह चरणको अन्तिम खेलमा नेपालले क्यानाडाको सामना गर्दैछ ।आजको खेल नेपालको लागि ‘गर या मर’ को स्थितिमा रहेको छ ।विश्वकप छनौटमा स्थान बनाउन नेपालले आजको खेल जित्नै पर्ने दबाब रहेको छ ।हालसम्म अंक तालिकामा नेपाल तेस्रो स्थानमा रहेको छ । ४ खेलपछि ३ मा जीत र १ मा हार बेहोर्दे नेपालको ६ अंक रहेको छ । त्यस्तै, क्यानाडा र नामिबियाको पनि समान अंक रहेको छ । तर, नेपाल नेट रनरेटको आधारमा पछि रहेको छ ।शीर्ष स्थानमा रहेको क्यानाडा र तेस्रो स्थानमा रहेको नेपालबीच खेल फाइनल सरह हुनेछ ।नेपाल र क्यानाडाबीच भएका पछिल्ला दुई खेलमा दुवै टोलीले एक–एक जीत हासिल गरेको छ ।खेल नेपाली समयअनुसार १ बजेर ४५ मिनेट जाँदा शुरु हुनेछ ।   
