अफ्रिकामा भारतलाई पहिलो एकदिवसीय शृंखला

जोहानसवर्ग । भारत र दक्षिण अफ्रिकाबीच ६ खेलको एकदिवसीय सिरिजको पाँचौ खेल भारतले ७३ रनले जितेको छ ।यो खेल पोर्ट एलिजाबेथको सेन्ट जर्ज पार्कमा खेलिएको थियो । भारतले दक्षिण अफ्रिका सामु जीतका लागि २७५ रनको लक्ष्य प्रस्तु गरेको थियो । जवाफमा दक्षिण अफ्रिकाले राम्रो शुरुवात गरेको थियो । तर, ५० रनपछि भने दक्षिण अफ्रिकाको विकेट लगातार खस्न थालेको थियो ।अन्ततः रोहित शर्माको (१ सय १५ रन) को शतकीय इनिङ तथा कुलदीप यादव (५७÷४) को बलिङको मद्दतले भारतले अफ्रिकालाई ७३ रनले हराउँदै शृंखला ४–१ ले आफ्नो पक्षमा पार्न सफ रह्यो ।भारतले दक्षिण अफ्रिकामा जितेको पहिलो एकदिवसीय शृंखला पनि हो ।भारतले पहिलो ब्याटिङ गर्दै ५० ओभरमा ७ विकेटको क्षतिमा २ सय ७४ बनायो । रोहितले दक्षिण अफ्रिकामा पहिलो र समग्रमा १७ औँ शतक हिर्काए । उनलाई शिखर धवन र कप्तान विराट कोहलीले राम्रो साथ दिए । धवनले ३४ तथा कोहलीले ३६ रन बनाए ।दक्षिण अफ्रिकाका लुंगी एनगिडीले ४ विकेट लिए ।जवाफी ब्याटिङमा दक्षिण अफ्रिकाका लागि हासिम अमलाले सर्वाधिक ७१ रन बनाए ।त्यस्तै डेभिड मिल्लर र हेनरिच क्लासेनले ३६ र ३९ रन बनाए पनि टोलीलाई हारबाट जोगाउन सकेनन् ।टोली ४२.२ मा २ सय १ रनमा समेटियो ।
