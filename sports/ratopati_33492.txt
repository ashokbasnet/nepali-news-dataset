रोनाल्डोको अर्को किर्तिमान, जोगियो रियल

म्याड्रिड । क्रिस्टियानो रोनाल्डोको दुई गोलको मद्दतले एक गोलले पछि परेको स्थिति उल्टाउँदै रियल म्याड्रिड पेरिस सेन्ट जर्मेनलाई पराजित गर्न सफल भएको छ ।अन्तिम १६ अन्तरगत बुधबार राती भएको पहिलो लेगको खेलमा रियल ३–१ गोलअन्तरले विजयी भएको हो ।एड्रियन राबियोटले पीएसजीलाई बर्नेबाउमा अग्रता दिलाए पनि पहिलो हाफ सकिन लाग्दा क्रिस्टियानो रोनाल्डोले पेनाल्टीबाट गोल गर्दै रियललाई बराबरीमा ल्याएका थिए ।टोनी क्रुसलाई लडाएपछि पाएको पेनाल्टीलाई पोर्चुगिज फरवार्डले सजिलै जाली चुमाए ।निकै प्रतिस्पर्धात्मक बनेको खेलको अन्त्यतिर रियलले ३ मिनेटको अन्तरालमा दुई गोल गर्यो ।एसेन्सियोको पासमा गोल गर्दै रोनाल्डोले रियललाई अग्रता दिलाए भने मार्सेलोले लगत्तै अर्को गोल थपे ।खेलमा गोल गर्दै रोनाल्डोले रियलका लागि च्याम्पियन्स लिगमा १ सय गोल पूरा गरेका छन् । कुनै पनि खेलाडीले एउटै क्लबका लागि १ सय गोल गरेको यो पहिलो अवसर हो ।ला लिगा र कोपा डेलको रेसबाट बाहिरिसकेको रियलले यो जीतसँगै यो सिजन एउटा उपाधि जित्ने सम्भावना कायम राखेको छ ।अर्को लेग मार्च ६ मा पीएसजीको घरेलु मैदानमा खेलिनेछ ।
