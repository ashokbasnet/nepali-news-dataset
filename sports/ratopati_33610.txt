युरोपा लिग : हेभिवेटहरुको सहज जीत

काठमाडौँ । युरोपा लिगको राउण्ड अफ ३२ मा हेभिवेट मानिएका क्लबहरुले सहज जीत हासिल गरेका छन् ।आर्सनलदेखि एसी मिलान, एथ्लेटिको म्याड्रिड, एथ्लेटिक बिल्बाओलगात पहिलो लेगको खेलमा विजयी बनेका हुन् ।आर्सनलले स्वीडिज टोली ओस्टरसन्ड एफकेमाथि ३–० को जीत हासिल गर्यो । आर्सनलको जीतमा नाचो मोनरेयाल र मेसुट ओजिलले एक–एक गोल गरे भने सोटिरिओस पापाजियानोपोलसले आत्मघाती गोल गरे ।त्यस्तै, एथ्लेटिको म्याड्रिडले एफसी कोपनहेगनलाई ४–१ गोलअन्तरले हरायो । एथ्लेटिकोका लागि साउल, केभिन गामेरियो, एन्टोनियो ग्रिजमान र भिटोलोले एक–एक गोल गरे भने कोपनहेगनका लागि भिक्टर फिस्चरले सान्तवना गोल गरे ।उता, प्याट्रिक कुट्रोन, रिकार्डो रोड्रिग्वेज र फाबियो बोरिनीको गोलको मद्दतले एसी मिलानले लुडोगोरेट्सलाई ३–० ले पराजित गर्यो ।अन्य खेलहरुमा स्पोर्टिङ लिजबनले एफसी अस्टाना, मार्सेले स्पोर्टिङ ब्रागा, एथ्लेटिको बिल्बाओले स्पार्टाक मस्को र बोरुसिया डर्टमण्डले एटलान्टालाई पराजित पराजित गर्यो ।लाजियो, जेनिट सेन्ट पिटर्सबर्ग र निस भने पराजित भए ।
