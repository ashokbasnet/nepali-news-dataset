बार्सिलोनाद्वारा आफ्नै किर्तिमान बराबर

काठमाडौँ । मंगलबार चेल्सीविरुद्ध च्याम्पियन्समा महत्वपूर्ण खेलअघि बार्सिलोनाले १० खेलाडीमा सिमित ईबारविरुद्ध संघर्षपूर्ण जीत हासिल गरेको छ ।शनिबार राती भएको खेलमा २–० को जीत निकाल्दै बार्सिलोनाले आफ्नो अपराजित यात्राको किर्तिमानलाई बराबरी गरेको छ ।लुईस सुवारेज र जोर्डी आल्बाको गोलको मद्दतले जीत निकाल्दै बार्सिलोनाले शीर्ष स्थानमा १० अंकको अग्रता बनाउन सफल भएको छ भने पछिल्ला ३१ ला लिगा खेलहरुमा अपराजित रहेको छ ।यसअघि, बार्सिलोनाले पेप ग्वार्डिओलाको नेतृत्वमा सन् २०१०–११ सिजनमा उक्त उपलब्धि हासिल गरेको थियो ।सुवारेजले मेस्सीको पासमा बार्सालाई अग्रता दिलाए भने खेलको अन्त्यतिर आल्बाले अर्को गोल थपे ।ईबारका फाबियन ओरेलानाले रातो कार्ड खाँदै मैदान छाड्न परेको थियो ।अन्य खेलमा तेस्रो स्थानमा रहेको भ्यालेन्सियाले पनि १० खेलाडीमा सिमित मालागालाई २–१ गोलअन्तरले पराजित गरेको छ ।एक गोलले पछि परेको स्थिति उल्टाउँदै भ्यालेन्सियाले खेलको अन्त्यतिर दुई गोल गर्दै महत्वपूर्ण तीन अंक बटुल्न सफल रह्यो ।उता, सेभियाले लास पालामासलाई २–१ गोलअन्तरले पराजित गर्यो भने डिर्पोटिभो ला कोरुना आलाभेससँग १–० ले पराजित भयो ।  
