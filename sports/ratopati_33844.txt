लुकाकु चम्कँदा युनाइटेड एफए कपको क्वाटरफाइनलमा

लण्डन । रोमेलु लुकाकुको दुई गोलको मद्दतले हडर्सभिल्ड टाउनलाई पराजित गर्दै एफए कपको क्वाटरफाइनलमा प्रवेश गरेको छ ।लुकाकुले खेलको तेस्रो मिनेटमा नै हुवान माटाको पासमा युनाइटेडलाई अग्रता दिलाए । त्यसपछि खेलको दोस्रो हाफमा एलेक्सिस सान्चेजको पासमा गोल गर्दै सिजनको २१ औँ गोल पूरा गरे ।यसअघि पहिलो हाफमा भिडियो एसिस्टेन्ट रेफ्रीको विवादास्पद निर्णयको आधारमा माटाको गोललाई दिइएन ।यद्यपि, यो निर्णयले कुनै असर भने गरेन ।जीतसँगै युनाइटेडले क्वाटरफाइनलमा ब्राइटनसँग भिडन्त पक्का गरेको छ । ब्राइटनले कोभेन्ट्रीलाई ३–१ ले हराउँदै क्वाटरफाइनलमा स्थान बनाएको छ ।युनाइटेडले पछिल्लो ९ सिजन लगातार क्वाटरफाइनलमा स्थान बनाउँदै आएको छ । अन्य खेलमा साउथह्याम्पटनले वेस्टब्रोमलाई २–१ गोलअन्तरले पराजित गर्यो । स्वान्सी भने सेफिल्ड वेडनस्डेसँग गोलरहित बराबरीमा रोकिएको छ ।  
