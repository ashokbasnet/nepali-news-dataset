बास्केटबल लिग : त्रिभुवन आर्मी क्लब र हिमालयन हण्डस् विजयी

काठमाडौँ । अन्तर क्लब डबल लिग बास्केटबल प्रतियोगितामा आज त्रिभुवन आर्मी क्लब र हिमालयन हण्डस् विजयी भएका छन् । भद्रकाली स्थित आर्मी क्लबमा भएको होम म्याचमा आर्मीले बुढानिलकण्ठ नगरपालिकालाई ८९–७६ ले हरायो । खेलभरी नै बुढानिलकण्डलाई दबाबमा राखेको आर्मीले पहिलो र दोस्रो क्वार्टरमा २४–२१ र २१–१३ को अग्रता लिँदै हाफ टाइम सम्म २० अंकको अग्रता लिएको थियो ।तेस्रो क्वार्टरमा बुढानिलकण्ठले २३–२८ को अग्रता लिँदै खेलमा फर्किने प्रयास गरेपछि अन्तिम क्वार्टरमा आर्मीले २१–१४ ले अग्रता लिएपछि पराजित हुन पुग्यो ।त्रिभुवन आर्मी क्लबको यो लगातार चौथो जित हो । आर्मी ४ खेलबाट १२ अंक सहित शीर्ष स्थानमा उक्लिएको छ । शनिबार नै भएको अर्को खेलमा हिमालयन हण्डसले गोल्डेनगेट इन्टरनेश्नल क्लबलाई ७८–७३ को स्कोरमा हरायो । प्रतिष्पर्धात्म खेलको पहिलो क्वार्टरमा हिमालयन हण्डस १९–१५ ले अघि रहेको थियो भने दोस्रो क्वार्टरमा गोल्डेनगेटले १२–२३ को अग्रता लियो ।पछिल्लो दुई क्वार्टरमा हिमालयन  २४–२१ र २३–१४ ले अघि रहँदै हिमालयन विजयी भयो ।  हिमालयन हण्डसलाई जित दिलाउनका लागि सौरभ श्रेष्ठ एक्लैले ३४ स्कोरको योगदान दिए । हिमालयन हण्डस ४ खेलाबाट ६ अंक बनाउँदै तेस्रो स्थानमा उक्लएको छ ।
