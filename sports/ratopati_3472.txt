भारतीय क्रिकेट टोलीको प्रशिक्षक १० जुलाईमा छनौट गरिने

कोलकाता– क्रिकेट सल्लाहकार समिति (सीएसी) का सदस्य सौरभ गागुंलीले भारतीय क्रिकेट टिमको नयाँ प्रशिक्षकको लागी अन्तर्वार्ता १० जुलाईमा मुम्बईमा हुने जानकारी दिएका छन् । तीन सदस्यीय टोलीको सीएसीमा यी पूर्व कप्तानबाहेक सचिन तेन्दुलकर र विविएस लक्ष्मण सामेल छन् ।  ‘अन्तर्वार्ता १० जुलाईमा मुम्बईमा हुनेछ । प्रशिक्षक पदका लागि आवेदन दिने अन्तिम म्याद नौ जुलाई हो,’ लर्डस्मा तीन र चार जुलाईमा हुने एमसीसी विश्व क्रिकेट समितिको बैठकमा भाग लिन लण्डन उड्नुअघि गांगुलीले पत्रकारहरुसँग भने ।  च्याम्पियन्स् ट्रफी पश्चात टिमका मुख्य प्रशिक्षक अनिल कुम्बलेले पदबाट राजिनामा दिएका थिए ।  नयाँ प्रशिक्षकका लागि रवि शास्त्री, वीरेन्द्र सहवाग, वेङ्टेस प्रसाद र टम मुडी जस्ता दिग्गजहरुको नाम अगाडि आएको छ ।  
