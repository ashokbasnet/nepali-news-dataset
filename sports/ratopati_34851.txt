सिटीमा ग्वार्डिओलालाई पहिलो उपाधि

लण्डन । आर्सनलमाथि सहज जित निकाल्दै म्यान्चेस्टर सिटीले काराबाओ कपमाथि कब्जा जमाएको छ । सिटीको नेतृत्व सम्हालेयता प्रशिक्षक पेप ग्वार्डिओलाको यो पहिलो उपाधि हो ।एफए कपको पाँचौ चरणमा लिग वान टोली विगनसँग स्तब्ध बनेको सिटीले वेम्बलेमा भएको फाइनलमा आर्सनललाई ३–० गोलअन्तरले पराजित गर्यो ।सर्जियो अगुएरोले खेलको १८ औ मिनेटमा गोल गर्दै सिटीलाई अग्रता दिलाए ।खेलको दोस्रो हाफमा इल्काय गुन्डोगानको पासमा भिन्सेन्ट कोम्पानीले सिटीको अग्रता दोब्बर भए भने लगत्तै डेभिड सिल्भाले सिटीका लागि तेस्रो गोल गरे ।कुनै पनि कप प्रतियोगिताको फाइनलमा आर्सनलले बेहोरेको सबैभन्दा ठूलो अन्तरले पराजय हो भने सिटीका लागि सबैभन्दा ठूलो अन्तरको जीत ।आर्सनलले पछिल्ला तीन लिगको फाइनलमा हार बेहोरेको छ भने पछिल्ला ८ मध्ये ६ मा पराजय भोग्नुपरेको छ ।सिटीले लिग कपको उपाधि जितेको यो पाँचौ पटक हो । लिभरपुलले मात्र सिटीभन्दा बढी आठ पटक यो उपाधि हात पारेको छ ।अब दुवै टोली बिहिबार प्रिमियर लिगमा आर्सनलको घरेलु मैदानमा भेट्ने छ भने सिटीले आइतबार चेल्सीको आतिथ्य गर्नेछ ।  
