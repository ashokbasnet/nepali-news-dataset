रोनाल्डोको किर्तिमानमा लिग उपाधिबाट रियल १ अंक टाढा

क्रिस्टियानो रोनाल्डोले जिमी ग्रिभेसको ४६ वर्ष पूरानो किर्तिमान ताड्दा रियल म्याड्रिड सन् २०१२ पछि पहिलो पटक लिग उपाधि जित्न मात्र एक अंकले टाढा बनेको छ ।जित्नै पर्ने दबाबमा रहेको रियलले सेल्टाभिगोलाई ४–१ गोल अन्तरले पराजित गरेका हुन् । लागि ३१ वर्षीय रोनाल्डोले खेलको १० औँ मिनेटमा गोल गर्दै रियललाई अग्रता दिलाए ।गोलसँगै रोनाल्डोले युरोपको शीर्ष ५ लिगमा ३६७ औँ गोल गर्दै उनले इंग्ल्याण्डका पूर्व खेलाडीको किर्तिमान ताडे ।पहिलो हाफमा दुवै टोलीले थुप्रै प्रयास गरे पनि थप गोल भने हुन सकेन ।दोस्रो हाफको शुरुवातमा नै रोनाल्डोले पुनः गोल गर्दै रियलको अग्रता दोब्बर बनाए ।२९ ला लिगाको खेलमा रोनाल्डोको यो २४ औँ गोल पनि थियो ।एक घण्टाको खेल सकिँदा सेल्टाभिगोका इयागो आसपास विवादास्पद रुपमा रातो कार्ड खाँदै बाहिरिएका थिए ।तैपनि, १० खेलाडीमा सिमित सेल्टाका लागि जोन गुइडेटीले एक गोल फर्काए । तर, करिम बेन्जेमा र टोनी क्रुसले एक–एक गोल थपेपछि उनको गोल सान्तवना गोल मात्र बन्न सक्यो ।यसबीचमा रोनाल्डोले पनि ह्याट्रिक पूरा गर्ने सहज अवसर गुमाएका थिए ।आइतबार मालागासँग हुने अन्तिम खेलमा बराबरी गर्यो भने मात्र पनि रियलले लिग उपाधि जित्नेछ ।उता, बार्सिलोनाले भने इबारलाई हराउँदै रियलले खेल गुमाउनुपर्ने आशा गर्नुपर्नेछ । यसो भएमा हेड टु हेडका आधारमा बार्सा च्याम्पियन बन्नेछ ।गत फेब्रुअरीमा तय भएको सेल्टा र रियलबीचको खेल हावाहुरीका कारण स्टेडियममा क्षति पुगेपछि स्थगित गरिएको थियो ।
