रोनाल्डो बिनाको रियल दशकपछि एस्पानियोलसँग पराजित

म्याड्रिड । स्टार खेलाडी क्रिस्टियानो रोनाल्डो बिना मैदान उत्रेको रियल म्याड्रिड पछिल्लो दशकमा पहिलो पटक एस्पानियोसँग पराजित भएको छ ।यसअघि लगातार पाँच खेल जितेको रियलले मंगलबार राती भएको खेलमा रोनाल्डोलाई आराम गरेको थियो जसको मूल्य उसले हारबाट चुकाउनु पर्यो ।खेलमा एस्पानियोलले राम्रो प्रदर्शन गरेको थियो र अन्ततः खेलको इन्जुरी समयमा गोल गर्दै रियललाई स्तब्ध बनायो ।जेरार्ड मोनेरोले खेलको ९३ औँ मिनेटमा गोल गर्दै टोलीलाई ऐतिहासिक जित दिलाए । यसअघि पहिलो हाफमा उनको गोललाई अफसाइड करार गरिएको थियो ।पराजयपछि डिफेन्डिङ च्याम्पियन रियल बार्सिलोनाभन्दा झन् पछि परेको छ । एक खेल कम खेलेको बार्सिलोनाभन्दा रियल १४ अंकले पछि रहेको छ ।यसअघि पछिल्ला २२ खेलमा एस्पानियोलले रियलमाथि एक खेलमा पनि जित हासिल गर्न सकेको थियो । यसमध्ये तीन खेलमा मात्र बराबरी भएको थियो ।रियल पछिल्लो पटक सन् २००७ को अक्टोबरमा एस्पानियोलसँग पराजित भएको थियो ।      
