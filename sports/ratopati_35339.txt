लास पालमाससँग रोकियो बार्सिलोना

बार्सिलोना । स्ट्राइकर जोनाथन कालेरीको पेनाल्टीको मद्दतले ला लिगाको पुछारमा रहेको लास पालसमासले शीर्ष स्थानमा रहेको बार्सिलोनालाई १–१ को बराबरीमा रोक्न सफल भएको छ ।बराबरीसँगै बार्सिलोनाले क्लबको ला लिगामा किर्तिमानी अपराजित यात्रा ३३ खेलमा पुर्याएको छ । बराबरीपछि पनि बार्सिलोना दोस्रो स्थानमा रहेको एथ्लेटिको म्याड्रिडभन्दा ५ अंकले अघि रहेको छ ।खेलको पहिलो हाफमा लियोनेल मेस्सीले फ्रिकिकमार्फत गोल गर्दै बार्सालाई अग्रता दिलाएका थिए ।तर, दोस्रो हाफमा पेनाल्टीबाट गोल गर्दै कालेरीले घरेलु टोलीलाई महत्वपूर्ण अंक दिलाए ।अब बार्सिलोनाले आइतबार क्याम्प नाउमा एथ्लेटिकोको आतिथ्य गर्नेछ ।एथ्लेटिकोले आफ्ना पछिल्ला ८ खेलमा जीत हासिल गरेको छ ।
