फरक दिन, त्यही नतिजा : आर्सनललाई हराउँदै सिटीलाई १६ अंकको अग्रता

लण्डन । पाँच दिनको अन्तरालमा दोस्रो पटक आर्सनललाई पराजित गर्दै म्यान्चेस्टर सिटीले प्रिमियर लिगको शीर्ष स्थानमा १६ अंकको अग्रता बनाएको छ ।१० खेल मात्र बाँकी रहेको बेला लिग उपाधि जित्न अब सिटीलाई पाँच खेलमा जीत हासिल गर्न आवश्यक रहेको छ ।‘हामी नजिक छौँ । यो अब हाम्रो हातमा छ,’ प्रशिक्षक पेप ग्वार्डिओलाले भने, ‘च्याम्पियन बन्नका लागि अब यी अन्तिम पाइलाहरु हुन् ।’काराबाओ कपको फाइनलमा आइतबार ३–० ले आर्सनललाई पराजित गरेको सिटीले खेलको १५ औँ मिनेटमा नै अग्रता लिएको थियो । बर्नान्डो सिल्भाले गोल गर्दै सिटीलाई अग्रता दिलाए । त्यसपछि खेलको २८ औँ मिनेटमा डेभिड सिल्भाले अग्रता दोब्बर बनाए र लगत्तै लेरोय सानेले गोल गर्दै सिटीलाई ३–० को अग्रता दिलाए ।दोस्रो हाफमा कुनै गोल हुन सकेन र सिटीले खेल आफ्नो पक्षमा पार्यो ।२८ खेलपछि सिटीको ७५ अंक रहेको छ । आर्सनल भने ४५ अंकसहित लिगको छैटौँ स्थानमा रहेको छ ।शीर्ष चारबाट आर्सनल १० अंकले पछि रहेको छ ।
