पीएसजी परिक्षाका लागि रोनाल्डो तयार

म्याड्रिड । क्रिस्टियानो रोनाल्डो तयार छन् । रियल म्याड्रिडका फरवार्डले शनिबार दुई गोल गर्नका साथै टोलीलाई महत्वपूर्ण जीत दिलाएका छन् ।पेरिस सेन्ट जर्मेनविरुद्धको च्याम्पियन्स लिगको खेलअघि उत्तम तयारी थियो ।रोनाल्डोको दुई गोलको मद्दतले रियलले १० खेलाडीमा सिमित गेटाफेलाई ३–१ गोल अन्तरले हराएको हो ।मंगलबार जिनेदिन जिदानको टोली एस्पानियोलसँग आश्चर्यजनकरुपमा स्तब्ध बनेपनि गेराथ बेलले पहिलो हाफको शुरुवातमा गोल गर्दै रियललाई अग्रता दिलाए ।पहिलो हाफको इन्जुरी समयमा तीनवटा डिफेन्डरलाई छलाउँदै गोल गरे भने दोस्रो हाफको ७८ औँ मिनेटमा गोल गर्दै रियलाई सहज जित दिलाए ।योसँगै रोनाल्डोले २८६ खेलमा रियलका लागि ३ सयौँ गोल पूरा गरेका छन् । यो सिजन ला लिगाको पहिलो हाफमा मात्र चार गोल गरेका रोनाल्डोले २१ खेलमा आफ्नो गोल संख्या १६ पुर्याएका छन् ।यसअघि लोइक रेमी दुईवटा पहेँलो कार्ड खाँदै मैदानबाट बाहिरनुपरेको थियो भने फ्रान्सिस्को पोर्टिलोले पेनाल्टीबाट गेटाफेका लागि सान्तवना गोल गरे ।जीतसँगै रियल लिगको तेस्रो स्थानमा कायम रहेको छ । अब रियलले मंगलबार पीएसजीको सामना गर्नेछ ।शनिबार भएको अन्य खेलमा सेभियाले एथ्लेटिक बिल्बाओलाई २–० ले पराजित गर्यो भने भिल्लेरियाल भने आफ्नै घरेलु मैदानमा जिरोनासँग २–० ले स्तब्ध बन्यो ।
