चौथो राष्ट्रपति रनिङ शिल्ड प्रतियोगितामा वेष्ट पोईन्ट बिजयी

म्याग्दी– बेनीको न्यु वेष्ट पोईन्ट आवासीय मावि लगातार चौथोपटक विद्यालयस्तरीय छात्रछात्रा राष्ट्रपति रनिङ शिल्ड खेलकुद प्रतियोगितामा बिजयी भएको छ ।  जिल्ला खेलकुद विकास समितिको आयोजनामा शनिबार बाबियाचौरमा सम्पन्न चौथो राष्ट्रपति रनीङ शिल्डको उपाधी पनी वेष्ट पोईन्टले जितेको हो । यसअघिका तीनवटा प्रतियोगिता जितेर रनीङ शिल्ड आफ्नो बनाएको थियो । मालीका गाउँपालिकाको दरवाङ, मंगलाको रणवाङ र बाबियाचौरमा चार दिनसम्म सञ्चालन भएको प्रतियोगितामा १९० अंक प्राप्त गरी वेष्ट पोईन्ट बिजेता र बेनीको माउन्ट एभरेष्ट आवसीय मावी १४० अंक प्राप्त गरी द्धितीय भएका हुन् ।यसैगरी ८७ अंक प्राप्त गरी बेनीकै प्रकाश मावि तितृय भएको छ । ३७ वटा विद्यालयका कक्षा १२ सम्म अध्ययन गर्ने १८ वर्ष सम्मका विद्यार्थीहरुले सहभागीता जनाएको प्रतियोगिता अन्तरगत कवड्डी, भलिबल, एथ्लेटिक्स, कँराते, उसु र तेक्वान्दो बिधामा प्रतिस्पर्धा भएको समितिका सदस्य चन्द्रा घलेले बताइन् ।   प्रतियोगितामा पहिलो, दोश्रो र तेश्रो हुने विद्यालयलाई रनिङ शिल्ड, ट्रफी, मेडल र प्रमाणपत्र सहित क्रमश ९५ हजार, ५५ हजार र ३५ हजार रुपैया नगर पुरस्कार प्राप्त गरेका छन् ।   
