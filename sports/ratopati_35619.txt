जिम्बावेको आक्रामक ब्याटिङ : ३१ ओभरमै काट्यो २०० रन, नेपालमाथि दवाव बढ्दै

  काठमाडौं एकदिवसीय विश्वकप छनौट अन्तरगत जिम्बावेविरुद्ध खेलमा नेपालमाथि लगातार दवाब बढिरहेको छ । ३१ आभेरमै जिम्बावेले २०० रन पार गरेको छ ।  ३१ ओभरको खेल समाप्तीसम्म जिम्बावे तीन विकेटको क्षतिमा २०१ रन बनाएको छ ।   तेस्रो विकेट बसन्त रेग्मीले लिएका थिए । उनले अर्धशतक बनाइसेकका सोलोमन मायरलाई आउट गरेका थिए ।  त्यसपछि नेपालको कोशिष सफल भएको थियो । टस जितेर पहिलो ब्याटिङ गरिरहेको जिम्बावेका दुई ओपनर नेपाली बलरमाथि हावी भइरहेको बेला सन्दीप लामिछानेले खतरनाक देखिएका सेपास झुवाआलाई आउट गरेका थिए।आउट हुनअघि उनले मात्र २३ बलमा ४१ रन बनाए । यस क्रममा उनले ४ छक्का र ३ चौका हिर्काए ।बसन्त रेग्मीले नेपालका लागि दोस्रो विकेट लिएका थिए । ह्यामिलटन मसकाड्जा १७ रन बनाएर उनको बलमा कट एण्ड बोल्ड भएका थिए । १५ ओवरको खेल सकिदा तीन विकेटको क्षतिमा जिम्बाब्बेले १२० रन बनाएको छ । जिम्बावेले टस जितेर पहिलो ब्याटिङ गर्ने निर्णय गरेको थियो । आयोजक राष्ट्र जिम्बावे एकदिवसीय र टेस्ट मान्यता राष्ट्र हो भने नेपाल एसोसिएट राष्ट्र हो । सन् २०१७ को सेप्टेम्बरमा आइसिसी एकदिवसीय वरीयताको आठौँ स्थानमा समावेश नभएपछि जिम्बावेसँगै वेस्ट इन्डिजले विश्वकप छनोट खेल्नु परेको हो ।नेपालले भने आइसिसी विश्व डिभिजन–२ को उपविजेताका रूपमा प्रतियोगिता खेलिरहेको छ । नेपाल र जिम्बावे समूह ‘बी’मा रहेका छन् ।नेपाल र जिम्बावे पहिलो पटक आमने सामने भएका हुन् । आइसिसीको नजरमा ‘नयाँ अफगानिस्तान’ को उपमा पाएको नेपालले विश्व क्रिकेट लिग डिभिजन टु मा उत्कृष्ट प्रदर्शन गरेको थियो ।
