नेपाललाई चौथो सफलता

एकदिवसीय विश्वकप छनौट अन्तरगत जिम्बावेविरुद्ध पहिलो खेलमा खराब शुरुवात गरेको नेपालले चौथो सफलता हासिल गरेको छ । पछिल्लो विकेट ललित राजवंशीले लिएका छन् । ३३ ओभरको खेल समाप्तीसम्म जिम्बाबेले चार विकेटको क्षतिमा २१३ रन बनाएको छ । यस अघि तेस्रो विकेट बसन्त रेग्मीले लिएका थिए ।  उनले अर्धशतक बनाइसेकका सोलोमन मायरलाई आउट गरेका थिए ।  टस जितेर पहिलो ब्याटिङ गरिरहेको जिम्बावेका दुई ओपनर नेपाली बलरमाथि हावी भइरहेको बेला सन्दीप लामिछानेले खतरनाक देखिएका सेपास झुवाआलाई आउट गरेका थिए।आउट हुनअघि उनले मात्र २३ बलमा ४१ रन बनाए ।  यस क्रममा उनले ४ छक्का र ३ चौका हिर्काए ।बसन्त रेग्मीले नेपालका लागि दोस्रो विकेट लिएका थिए ।  ह्यामिलटन मसकाड्जा १७ रन बनाएर उनको बलमा कट एण्ड बोल्ड भएका थिए । १५ ओवरको खेल सकिदा तीन विकेटको क्षतिमा जिम्बाब्बेले १२० रन बनाएको छ ।  जिम्बावेले टस जितेर पहिलो ब्याटिङ गर्ने निर्णय गरेको थियो । आयोजक राष्ट्र जिम्बावे एकदिवसीय र टेस्ट मान्यता राष्ट्र हो भने नेपाल एसोसिएट राष्ट्र हो । सन् २०१७ को सेप्टेम्बरमा आइसिसी एकदिवसीय वरीयताको आठौँ स्थानमा समावेश नभएपछि जिम्बावेसँगै वेस्ट इन्डिजले विश्वकप छनोट खेल्नु परेको हो ।नेपालले भने आइसिसी विश्व डिभिजन–२ को उपविजेताका रूपमा प्रतियोगिता खेलिरहेको छ । नेपाल र जिम्बावे समूह ‘बी’मा रहेका छन् ।नेपाल र जिम्बावे पहिलो पटक आमने सामने भएका हुन्आइसिसीको नजरमा ‘नयाँ अफगानिस्तान’ को उपमा पाएको नेपालले विश्व क्रिकेट लिग डिभिजन टु मा उत्कृष्ट प्रदर्शन गरेको थियो ।त्यस्तै, छनोट खेलअघि नेपालले पहिलो खेलमा युएईलाई ५ विकेटले हराउँदै उच्च मनोबलको साथ मैदानमा उत्रनेछ । वर्षाका कारण नेपाल र हङकङबीचको अभ्यास खेल भने रद्द भएको थियो ।   
