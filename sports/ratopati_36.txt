१७ वर्षपछि मोनाकोलाई लिग वानको उपाधि

सेन्ट एटिनेलाई २–० गोल अन्तरले हराउँदै मोनाकोले १७ वर्षपछि लिग वानको उपाधि जित्न सफल भएको छ । आठौँ पटक फ्रेन्च च्याम्पियन बन्नका लागि मोनाकोलाई १ अंक आवश्यक रहेकोमा कायलिन एमबापेले गोल गर्दै मोनाकोलाई अग्रता दिलाए । १८ वर्षीय एमबापेले कप्तान रामाडेल फाल्काओको पासमा गोल गरेका हुन् ।त्यसपछि खेलको इन्जुरी समयमा भलारे जर्मेनले गोल गर्दै मोनाकोको जीत सुनिश्चित गरे ।नयाँ फ्रेन्च च्याम्पियनको यो लगातार ११ औँ जित थियो ।दोस्रो स्थानमा रहेको पेरिस सेन्ट जर्मेन ६ अंकले पछि रहेको छ ।
