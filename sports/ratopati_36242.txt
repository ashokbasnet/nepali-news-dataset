त्रिदेशीय टी–२० शृंखला : भारतद्वारा बंगलादेश ६ विकेटले पराजित

कोलम्बो । श्रीलंकामा जारी त्रिदेशीय टी–२० शृंखलाको दोस्रो खेलमा भारतले बंगलादेशमाथि ६ विकेटको सहज जीत निकालेको छ ।बंगलादेशले प्रस्तुत गरेको १४० रनको लक्ष्य भारतले १८.४ ओभरमा मात्र ४ विकेटको नोक्सानीमा पछ्याएको हो ।भारतको जीतमा ओपनर शिखर धवनले सर्वाधिक ५५ रनको योगदान दिए । उनले ४३ बलमा ५ चौका र २ छक्काको मद्दतले अर्धशतक पूरा गरे ।त्यस्तै, सुरेश रैना र मनिष पाण्डेले क्रमशः २८ र २७ रनको योगदान दिए ।बंगलादेशका लागि रुबेल हुसैनले २ विकेट लिए ।यसअघि टस हारेर पहिलो ब्याटिङ गरेको बंगालदेशले निर्धारित २० ओभरमा ८ विकेटको क्षतिमा १ सय ३९ रन बनाएको थियो ।बंगलादेशका लागि लिटन दाशले सर्वाधिक ३४ रन बनाए भने शब्बिर रहमानले ३० रन बनाए ।भारतका लागि जयदेव उनाडकटले ३ तथा विजय शंकरले २ विकेट लिए ।पहिलो खेलमा भारत आयोजक श्रीलंकासँग ५ विकेटले पराजित भएको थियो ।  
