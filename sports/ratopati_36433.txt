रोनाल्डोले जोगाए रियललाई

म्याड्रिड । क्रिस्टियानो रोनाल्डोको दुई गोलको मद्दतले रियल म्याड्रिडले एबारलाई २–१ गोलअन्तरले पराजित गरेको छ ।१–१ को बराबरीमा रहेको खेलको अन्त्यतिर रोनाल्डोले गोल गर्दै रियललाई महत्वपूर्ण तीन अंक दिलाएका हुन् ।खेलमा क्रिस्टियानो रोनाल्डोले रियललाई पहिलो हाफमा अग्रता दिलाए पनि दोस्रो हाफमा इभान रामिसले गोल गर्दै खेल बराबरीमा ल्याएका थिए ।बराबरीतर्फ अग्रसर खेलको ८४ औँ मिनेटमा गोल गर्दै रोनाल्डोले रियललाई थप अंक गुमाउनबाट जोगाए ।पछिल्ला सात खेलमा रोनाल्डोले गोल गरेका छन् भने १० खेलमा उनले १७ गोल गरिसकेका छन् ।जीतपछि रियल ५७ अंकसहित लिगको तेस्रो स्थानमा कायम रहेको छ ।
