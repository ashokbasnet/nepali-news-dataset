मेस्सीलाई सन्तान सुख, बार्सालाई जीतको

बार्सिलोना । स्टार खेलाडी लियोनेल मेस्सी बिनानै मैदानमा उत्रेको बार्सिलोनाले १० खेलाडीमा सिमित मालागामाथि २–० को सहज जित निकालेको छ ।तेस्रो सन्तानको जन्मपछि २७ लिग खेलमा २४ गोल गरेका मेस्सीले शनिबारको खेलबाट नाम फिर्ता लिएका थिए ।तर, मेस्सीको अनुपस्थितिमा लुइस सुवारेजले खेलको १५ औँ मिनेटमा गोल गर्दै बार्सालाई अग्रता दिलाए ।खेलको २८ औँ मिनेटमा काउन्टिन्होले अग्रता दोब्बर बनाए ।लगत्तै जोर्डी अल्बालाई फल हानेपछि सामु गार्सियाले रातो कार्ड खाँदै मैदान छाड्नु परेको थियो ।करिब एक घण्टा १० खेलाडीमा सिमित बनेपनि मालागाले त्यसपछि भने कुनै गोल खाएन ।बार्सिलोना पछिल्ला ३५ ला लिगा खेलहरुमा अपराजित रहेको छ । जसमा उसले २९ मा जीत र ६ मा बराबरी गरेको छ । यसअघि रियल सोसिडाडले सन् १९८० मा लगतार ३८ खेलमा अपराजित रहेर स्पेनिस किर्तिमान बनाएको थियो ।जीतसँगै बार्सिलोनाले शीर्ष स्थानमा ११ अंकको अग्रता बनाउन सफल भएको छ ।अब बार्सिलोनाले बुधबार च्याम्पियन्स लिगको अन्तिम १६ को खेलको दोस्रो लेगका लागि चेल्सीको आतिथ्य गर्नेछ । पहिलो लेगका स्टामफोर्ड ब्रिजमा १–१ को बराबरीमा सकिएको थियो ।मेस्सीलाई सन्तान सुखयता, मेस्सी र उनकी पत्नी एन्टोनेला रोकुजोलाई तेस्रो सन्तान भएको छ ।इन्सटाग्राममा नयाँ सन्तानको आगमनको घोषणा गर्दै मेस्सीले लेखेका छन्, ‘स्वागत छ सिरो, भगवानलाई धन्यवाद । सबै राम्रो भयो । ऊ र आमा दुवै राम्रो गरिरहेका छन् । हामी अत्यन्त खुसी छौँ ।’यसअघि सिरोका ५ वर्षीय थियागो र दुई वर्षीया माटेयो दाईहरु रहेका छन् ।सन् १९९६ देखि प्रेममा रहेका मेस्सी र रोकुजोले गत वर्ष विवाह गरेका थिए ।   
