छोरीलाई ओठमा चुम्बन गर्दै डेविड बेकहमले सेयर गरे तस्बिर, विवादमा घेरिए

पूर्व फुटबल खेलाडी डेभिड बेकहमले केही समय अघि आफ्नी छोरीसँग सोसल मिडियामा एक तस्बिर सेयर गरे जसका कारण उनी विवादमा घेरिए । यसबारे डेभिडले स्पष्टिकरण पनि दिनुपर्यो ।वास्तवमा डेभिडले आफ्नो सोसल मिडिया अकाउन्टमा एक तस्बिर सेयर गरे जसमा उनी आफ्नी छोरीलाई ओठमा चुम्बन गरिरहेको देख्न सकिन्छ ।यो तस्बिर पोष्ट गरेपछि मानिसहरुले उनको यो तस्बिरमा आपत्ति जताउन सुरु गरे ।केही मानिसहरुले डेभिडले छोरीलाई ओठमा चुम्बन गरेको तस्बिर सोसल मिडियामा सेयर गर्नु गलत बताए ।कसैले भने छोरीलाई ओठमा चुम्बन गर्नु अचम्मको कुरा बताए ।धेरैले उनको यो तस्बिरमा नकारात्मक टिप्पणी गरेपनि थुप्रैले उनको पक्ष पनि लिएका छन् ।डेभिडलाई साथ दिँदै केही मानिसलाई उक्त तस्बिर गलत लागे आफ्नो दिमाग ठिक गर्नुपर्ने बताए ।केही मानिसले यो एक पिताको आफ्नो छोरीका लागि प्रेम दर्साउने एक माध्यम भएकाले केही गलत नभएको बताए ।सोसल मिडियामा आफ्नी पाँच वर्षीया छोरीलाई चुम्बन गरिरहेको तस्बिर सेयर गरेको विषयमा भएको विवादपछि डेभिड बेकहमले स्पष्टिकरण दिएका छन् ।द टेलिग्राफ अनुसार एक फेसबुक लाइभमा छलफलको क्रममा डेभिडले उनी आफ्ना सन्तानलाई प्रेम गर्ने र आफूले बाल्यकालमा जस्तो प्रकारको प्रेम पाएको त्यस्तै छोराछोरीलाई प्रदान गरेको बताए ।उनले भने, ‘मैले आफ्नी छोरीलाई ओठमा चुम्बन्ध गरेका कारण आलोचना भोग्नुपर्यो तर म आफ्ना सबै सन्तानलाई ओठमा नै चुम्बन गर्छु । म जेठो छोरो ब्रुकलिनलाई यसरी चुम्बन गर्दिनँ किनभने उनी १८ वर्ष भइसकेका छन् र यसो गर्दा उनलाई अचम्म लाग्न सक्ला ।’‘म र मेरी श्रीमती आफ्ना सन्तानलाई यसरी नै प्रेम गर्ने गर्दछौं,’ उनले भने ।स्मरण रहोस् डेभिडले मोडल र गायिका भिक्टोरिया बेकहमसँग सन् १९९९ को जुलाई ४ तारिखमा विवाह गरेका थिए । आज दुबैको विवाहको १८ औं वर्षगाँठ हो ।दुबैको चार सन्तान छन् । छोरा ब्रुकलिन बेकहम (१८), रोमियो जेम्स बेकहम (१४), क्रुज बेकहम (१२) र छोरी हार्पर बेकहम (५) ।
