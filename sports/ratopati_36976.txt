मेस्सीको जादु आगडि चेल्सी निरिह, कोन्टेले भने – हार अन्यायपूर्ण

बार्सिलोना । चेल्सीको गल्तीको फाइदा उठाउँदै लियोनेल मेस्सीले दुई गोल गरेपछि इंग्लिस क्लब चेल्सी बार्सिलोनासँग च्याम्पियन्स लिगको अन्तिम १६ को दोस्रो लेगमा ३–० हार बेहोर्दै प्रतियोगिताबाट बाहिरएको छ ।स्टाम्फोर्ड ब्रिजमा भएको पहिलो लेग १–१ को बराबरी सकिए पनि दोस्रो लेगमा पाहुना टोली खेल शुरु भएको मात्र १२८ सेकेण्डमा नै पछि परेको थियो । मेस्सीले टाइट एङ्गलबाट गोलकिपर थियाबट कार्टवाको खुट्टामुनिबाट बल छिराउँदै गोललाई जाली चुमाए ।खेलको २० औँ मिनेटमा मेस्सीले ओसमान डेम्बेलेका लागि अर्को गोलको अवसर सृजना गरे ।खेलको दोस्रो हाफमा मेस्सीले अर्को गोल थप्दै च्याम्पियन्स लिगमा आफ्नो सयौँ गोल पूरा गरे ।त्यसअघि मार्को ओलोन्सोको फ्रिकक बार्सिलोनाको पोष्टमा ठोक्किएको थियो ।त्यस्तै, जेरार्ड पिकेले उनलाई डि एरियामा लडाए पनि चेल्सीले पेनाल्टी पाएन ।समग्रमा ४–१ को जित निकाल्दै बार्सा रियल म्याड्रिड र सेभियासँगै प्रतियोगिताको क्वाटरफाइनलमा प्रवेश गरेको छ ।जीतसँगै बार्सिलोनाले यो सिजन ट्रेबल जित्ने सम्भावना कायम राखेको छ ।हार अन्यायपूर्ण – कोन्टे यता, चेल्सकिा प्रशिक्षक एन्टोनियो कोन्टेले आफ्नो टोलीले बेहोरेको हार अन्यायपूर्ण भएको प्रतिक्रियया दिएका छन् ।उनले खेलपछि भने, ‘मलाई कुनै अफसोस छैन । तपाईंले खेल हेर्नुभयो भने थाहा पाउनुहुनेछ यो नतिजा अन्यायपूर्ण थियो ।’मेस्सीको खेलको तारिफ गर्दै कोन्टेले दुई टोलीबीच मेस्सी नै भिन्नता रहेको स्वीकार गरे ।बायर्न पनि अन्तिम आठमा उता, बेसिक्टासमाथि समग्रमा ८–१ को जीत निकाल्दै जर्मन च्याम्पियन बायर्न म्युनिखले पनि अन्तिम आठको यात्रा तय गरेको छ ।पहिलो लेग ५–० ले जितेको बायर्नले दोस्रो लेगमा पनि ३–१ को जित हासिल गर्यो ।आठ टोली तय बार्सिलोना र बायर्नसँगै रियल म्याड्रिड, सेभिया, एएस रोमा, युभेन्टस, म्यान्चेस्टर सिटी र लिभरपुलले अन्तिम आठमा स्थान बनाउन सफल भएका छन् ।अब शुक्रबार क्वाटरफाइनलका लागि ड्र हुनेछ ।  
