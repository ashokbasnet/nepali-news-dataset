नेपालविरुद्ध पपुवा न्युगिनी : नेपालले टस जितेर पहिलो बलिङ गर्दै

काठमाडौँ । आइसिसी विश्वकप कप छनौटको प्लेअफमा नेपाल बिहीबार नेपालले पपुवा न्युगिनीको सामना गर्दैछ ।हरारे क्रिकेट मैदानमा नेपालले टस जितेर पहिलो बलिङ रोजेको छ ।आजको खेल जिते र अर्को प्लेअफमा आफू अनुकुल नतिजा आए नेपालले चार वर्षका लागि एकदिवसीय खेलका लागि अन्तर्राष्ट्रिय मान्यता पाउनेछ ।त्यतिमात्र होइन, आजको खेलमा जीत निकाले नेपालले डिभिजन टुमा घटुवा हुने खतरालाई पनि टार्नेछ ।सुपर सिक्समा पुग्न असफल राष्ट्रहरुबीच आज प्लेअफका खेलहरु भइरहेका हुन् ।आजको खेलमा नेपालले पपुवा न्युगिनीलाई हराउँदा अर्को खेलमा नेदरल्याण्डले पनि हङकङलाई पराजित गरे नेपाललाई एकदिवसीय मान्यता प्राप्त हुनेछ ।यसअघि समूह चरणमा भएका खेलहरुमा नेपालले मात्र एक खेलमा जित निकाल्दै चौँथो स्थानमा सिमित रहेको थियो । नेपालले अन्तिम खेलमा हङकङलाई पराजित गरेको थियो ।उता, पपुवा न्युगिनी भने आफ्नो समूहमा एक खेल पनि जित्न सकेन ।विश्व क्रिकेट लिगमा पपुवा न्युगिनीसँग भिड्दा नेपाल दुवै पटक पराजित बन्न पुगेको थियो ।
