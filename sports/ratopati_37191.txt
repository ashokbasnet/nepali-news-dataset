च्याम्पियन्स लिग : क्वाटरफाइनलमा रियल र युभेन्टस भिड्ने, सिटी र लिभरपुल

काठमाडौँ । च्याम्पियन्स लिगको क्वाटरफाइनल ड्र सार्वजनिक भएको छ ।शुक्रबार गरिएको ड्रमा साबिक विजेता रियल म्याड्रिडले इटालियन क्लब युभेन्टसलाई प्रतिद्वन्द्वी पाएको छ । दुवै टोली गत सिजनको फाइनलमा भिडेका थिए जसमा रियल विजयी भएको थियो ।यता, इंग्लिस क्लब म्यान्चेस्टर सिटीले प्रिमियर लिगकै टोली लिभरपुललाई प्रतिद्वन्द्वी पाएको छ ।बायर्नले सेभियाको सामना गर्नेछ भने बार्सिलोनाले रोमालाई प्रतिद्वन्द्वीको रुपमा पाएको छ ।
