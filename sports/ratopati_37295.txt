सोमपालको प्रयासका बावजुद नेपाल नेदरल्याण्डसँग पराजित

काठमाडौँ । विश्वकप छनौट अन्तरगतको प्लेअफ खेलमा नेपाल नेदरल्याण्डसँग ४५ रनले पराजित भएको छ । नेदरल्याण्डले प्रस्तुत गरेको १९० रनको लक्ष्य पछ्याउने क्रममा नेपाल ४४.५ ओभर १४४ रन बनाएर अलआउट हुनपुग्यो ।जिम्बाब्वेमा जारी आइसिसी विश्वकप छनोट प्रतियोगिताअन्तर्गत आज भएको खेल सातौं  स्थानको लागि भएको हो । फेरि पनि नेपाललाई ब्याटिङले धोका दियो । नेपालका लागि पाँच जना खेलाडीले मात्र दोहोरो अंकमा रन जोड्न सके ।दुवै ओपनरलाई सस्तोमा गुमाएपछि कप्तान पारस खड्का र दीपेन्द्र सिंह ऐरीले क्रमशः २२ र २५ रन बनाउँदै नेपालको पारी सम्हालन खोजे ।तर, उनीहरु आउट भए पछि आरिफ शेख र रोहित कुमार पौडेल पनि सस्तोमा आउट भए ।सात विकेटको क्षतिमा ७६ रनको स्थितिमा रहेको नेपालका लागि सोमपाल कामीले सर्वाधिक ३६ रन बनाउँदै नेपाललाई जित दिलाउने झिनो आशा दिलाए । उनले यस क्रममा तीन चौका र एक छक्का हिर्काए ।सन्दीप लामिछानेले १४ तथा करण केसीले १३ रनको योगदान दिए ।नेदरल्याण्डका लागि रोलफ भान डर मर्वले ४ विकेट लिए भने फ्रेड क्लासनले २ विकेट लिए ।यसअघि, नेपालसामु नेदरल्यान्ड्सले १९० रनको चुनौति पेश गरेको छ ।   टस जितेर पहिले ब्याटिङ गरेको नेदरल्याण्ड्सले निर्धारित ५० ओभरमा ९ विकेट गुमाएर १८९ रन जोड्यो ।उसका लागि बस डे लीडले सर्वा्धिक ३९ तथा म्याक्स ओुडोडले २८ रनको योगदान गरे ।यस्तै बलिङतर्फ सोमपाल कामीले ४ तथा सन्दीप लामिछाने, ललित राजवंशीले २–२ तथा शक्ति गौचनले १ विकेट लिए ।यसअघि र भएको प्लेअफ खेलमा नेपालले पपुवान्यूगिनीलाई ६ विकेटले पराजित गर्नुका साथै नेदरल्यान्ड्सले हङकङलाई ४४ रनले पराजित गरेपछि नेपालले एक दिवसीय अन्तर्रा्ष्ट्रिय मान्यता पाउने पक्का भएको थियो ।     एक दिवसीय खेलमा नेपाल र नेदरल्यान्डस् अहिलेसम्म चार पटक आमने सामने भएका छन् । जसमा दुवै टोलीले समान दुई दुई खेल जितेका छन् ।  
