‘विश्वकप आयोजना गर्न रुस तयार’

मस्को – आगामी विश्वकप आयोजनाका लागी रुस सबल र सक्षम रहेको फिफा अध्यक्ष जियानी ईन्फान्टिनो र जर्मनीका प्रशिक्षक जोचिम लोले बताएका छन् । कन्फेडेरेसन्स कप सफतापूर्वक आयोजना गरेपछि उनीहरुको यस्तो प्रतिक्रिया आएको हो । आईतबार जर्मनीले चिलीलाई १–० गोल अन्तरले हराउँदै अर्को वर्ष हुने विश्वकपको अभ्यासका रुपमा लिइएको अन्तरमहादेशीय कपको उपाधि जितेको थियो ।‘२ सातासम्म सञ्चालन भएको उक्त प्रतियोगीताले रुस अर्को वर्षको विश्वकप आयोजना गर्न सक्षम छ भन्ने प्रष्ट्याएको छ,’ ईन्फान्टिनोले भने । १ वर्षभन्दा कम्ति समय विश्वकप आयोजना गर्दा बाँकी रहँदा पनि रुसको जातीय अन्र्तद्वन्द्व जस्ता विषय प्रतियोगिताको प्रमुख चुनौतीका रुपमा रहेका थिए । तर उक्त प्रतियोगीताको सफल आयोजनाले सम्पूर्ण चुनौती पार गरी रुसले विश्वकप सञ्चालन गर्न सक्ने कुरा पुष्टि भएको उनको भनाइ थियो । जर्मनीका प्रशिक्षक जोचिम लोले पनि आयोजकको खुलेर प्रशंसा गरे । ‘रुसलाई सहृदय धन्यवाद, हामीले प्रतियोगीता अवधिभर विभिन्न सहरमा खेल्दा तपाईंको आयोजना राम्रो रह्यो,’ लोले भने, ‘हामीले रगंशालाको अवस्था पनि राम्रो देख्यौँ । प्रतियोगीता सफलतापूर्वक रुपमा आयोजना भयो ।’ प्रतियोगीताभर भएका १६ मध्ये कुनै पनि खेलमा अप्रीय घटना हुन पाएन ।  
