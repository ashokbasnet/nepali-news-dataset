बार्सिलोनाले भित्र्याउन खोजेका भेराटी पिएसजी छाड्न इच्छुक

पेरिस – पेरिस सेन्ट जर्मेनका मिडफिल्डर मार्को भेराटीले क्लबका अधिकारीहरुलाई यो सिजन आफू क्लब छाड्न चाहेको बताएका छन् ।बार्सिलोनाले उनलाई भित्र्याउन १ सय मिलियन युरोको अफर गर्ने तयारी गरिरहेको बेला उनले यो कुरा बताएका हुन् ।करारमा अझै चार वर्ष बाँकी रहे पनि भेराटीले आफू च्याम्पियन्स लिग जित्न इच्छुक रहेकाले पिएसजीभन्दा क्याम्प नाउ सही गन्तव्य हुने सोच बनाएको बताइएको छ ।भेराटीका एजेन्ट डोनाटो डि काम्पलीले पिएसजीका स्पोर्टिङ डाइरेक्टर अन्टेरो हेनरिकले सोमबार आफ्नो क्लाइन्टले क्लब छाड्न चोहेको तर यसमा आर्थिक कुरा मुख्य नभएको स्पष्ट पारेका छन् ।यता लिग वान क्लबले भने २४ वर्षीय मिडफिल्डरलाई क्लबमा नै राख्न प्रयास गरिरहेको छ । यसका लागि उनलाई नयाँ करार अफर गर्ने र युरोपमा प्रतिस्पर्धा गर्न सक्ने टोली निर्माण गर्ने प्रतिबद्धता समेत जनाउने तयारी गरिरहेको छ ।
