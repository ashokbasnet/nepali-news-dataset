एफए कप : सेमिफाइनलमा टोटनहम र युनाइटेड भिड्ने

लण्डन । म्यान्चेस्टर युनाइेडले एफए कपको सेमिफाइनलमा टोटनहमको सामना गर्ने भएको छ ।स्पर्सले शनिबार स्वान्सी सिटीलाई पराजित गर्दै गर्दै लागातार दोस्रो सिजन एफए कपको सेमिफाइनलमा प्रवेश गरेको थियो भने युनाइटेडले ब्राइटनलाई हरायो ।दोस्रो सेमिफाइनलमा चेल्सी र साउथह्याम्पटन भिड्ने छ ।आइतबार राती भएको खेलमा चेल्सीले अतिरिक्त समयमा गोल गर्दै लेस्टर सिटीलाई २–१ ले हरायो । चेल्सीका लागि मोराटाले गोल गर्दै अग्रता दिलाए पनि खेलको दोस्रो हाफमा जेमी भार्डीले खेल बराबरी गरे ।निर्धारित समयमा खेल बराबरीमा सकिएपछि अतिरिक्त समयमा पेड्रोले गोल गर्दै चेल्सीलाई जीत दिलाए ।पछिल्ला सात सिजनमा चेल्सी एफए कपको सेमिफाइनलमा पुगेको यो चौँथो अवसर हो ।उता, साउथ ह्याम्पटनले लिग वान टोलीलाई २–० ले हरायो ।सेमिफाइनल खेलहरु २१–२२ अप्रिलमा वेम्बलेमा हुनेछ ।आठ पटकको विजेता टोटनहमले अन्तिम पटक १९९१ मा एफए कपको उपाधि जितेको थियो भने युनाइटेडले लुइस भान हालको नेतृत्वमा यसमा कब्जा जमाएको थियो ।गत वर्षको उपविजेता चेल्सीले यो उपाधि सात पटक उचालेको छ । साउथ ह्याम्पटनले भने हालसम्म एक मात्र यो प्रतियोगिता जितेको छ ।  
