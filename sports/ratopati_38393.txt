बिजेता बन्दै नबोदित कलेजले जित्यो पुरस्कार

काठमाडौं – राइट्स एण्ड एसोसियट्स शैक्षिक परामर्श दाता कन्सल्टेन्सीको आयोजना रहेको कलेज स्तरिय फुटसल प्रतियोगीता नबोदित कलेजले जितेको छ ।शनिबार आयोजित फाइनल खेलमा नबोदित कलेजले जेभियर कलेजलाइ हराउदै नगद ३५,०००, मेडल र ट्रफी समेत हात पारेको छ । सोही खेलमा उपबिजेता जेभियर कलेज बन्न सफल रह्यो । जेभिएरले नगद रु २१,१०० र ट्रफी समेत हात पार्यो । प्रतियोगीतामा २२ कलेजका टिम सहभागी थिए । काठमाडौँ वडा नम्बर १६ का अध्यक्ष मुकुन्द रिजाल र एन्फा फुटसल संघका अध्यक्ष रमेश रायमाझी तथा आँखा बिशेसज्ञ तथा प्रशान्ति एकेडेमी स्कुलका निर्देशक पृथ्वीरमण थपलियाले खेलको शुभारम्भ गरेका थिए ।राइट्स एण्ड एसोसियट्स शैक्षिक परामर्श दाता कन्सल्टेन्सीले आयोजना गरेको प्रतियोगिताको सह प्रायोजकहरु नेक्स्ट नेपाल आइटी सोलुसन, प्रशान्ती एकेडेमी स्कुल, मेनिक्विन क्लथिङ्ग स्टोर, दी अर्डरमार्क टेलरिङ्ग र शिब शक्ती गार्मेन्टस् रहेका छन् ।   
