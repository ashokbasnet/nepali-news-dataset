स्मीथ र वार्नर आजीवन प्रतिबन्धित हुनसक्ने

सिड्नी । दक्षिण अफ्रिकाविरुद्धको अन्तिम टेस्टमा बेहोरेको प्रतिबन्ध स्टीभन स्मीथले आगामी दिनमा भोग्नुपर्ने थप प्रतिबन्धको शुरुवातको रुपमा हेरिएको छ ।स्मीथसँगै उनका डेप्युटी डेभिड वार्नरले खेलमा झेली गरेको आरोपमा क्रिकेट अस्ट्रेलियाबाट आजीवन प्रतिबन्ध खेप्ने पनि खतरा रहेको इएसपिएन क्रिकइन्फोले समाचारमा उल्लेख गरेको छ ।बल टेम्परिङ विवादका बीच तेस्रो टेस्टमा अस्ट्रेलिया ३२२ रनको विशाल अन्तरले पराजित भएको छ ।अस्ट्रेलियाले आफ्ना १० विकेट मात्र ५० रनको अन्तरमा गुमाएको थियो । हरेक चोटी अस्ट्रेलियाका ब्याटसम्यान मैदान प्रवेश गर्दा केपटाउनको मैदानमा उपस्थित दर्शकले उनीहरुबिरुद्ध हुटिङ गरेका थिए भने उनीहरु आउट हुँदा त्योभन्दा ठूलो आवाज सुनिएको थियो ।अस्ट्रेलियन स्पोर्ट कमिसनको दबाबपछि क्रिकेट अस्ट्रेलियाले बाँकी टेस्टमा स्मीथ र वार्नरलाई कप्तानीबाट हटाएको छ भने इयान रोय र प्याट हवार्ड घटनाबारे अनुसन्धान गर्न केपटाउन पुगेका छन् ।मिचेल स्टार्क, जोस हेजलवुड र नाथन लियोनलगायत अन्य सिनियर खेलाडी सो ‘लञ्च आवर छलफलमा’ सहभागी नभएको खुलासा पछि अनुसन्धानको केन्द्रविन्दुमा स्मीथ र वार्नर रहेका छन् ।यस विषयमा अस्ट्रेलियाका प्रधानमन्त्री माल्कम टर्नबुलले समेत गम्भिर चाँसो व्यक्त गर्दै यसमा विस्तृत अनुसन्धान गर्न निर्देशन दिएका छन् ।यता, इन्डियन प्रिमियर लिग (आइपीएल)मा स्मीथ र वार्नरले नेतृत्व गर्ने राजस्थान रोयल्स र सनराइजर्स हैदराबाटमा उनीहरुको भूमिका के हुन्छ भन्ने विषयमा चाहीँ केही कुरा बाहिर आएको छैन ।
