स्मीथद्वारा राजस्थान रोयल्सको कप्तानबाट राजीनामा, रहानेले नेतृत्व गर्ने

मुम्बई । बल टेम्परिङ मामिलापछि स्टीभ स्मीथले सोमबार आइपीएल टोली राजस्थान रोयल्सको कप्तान पदबाट राजीनामा दिएका छन् ।उनको स्थानमा अजिंका रहानेलाई कप्तान बनाइएको छ ।उता, क्रिकेट अस्ट्रेलिया स्मीथ र डेभिड वार्नरविरुद्ध सख्त कारवाहीको मुडमा देखिएको छ ।रिपोर्टका अनुसार दुवैमाथि आजीवन प्रतिबन्ध पनि लाग्न सक्नेछ ।यसअघि दुवैले कप्तान र उपकप्तान पदबाट राजीनामा दिइसकेका छन् ।आइसीसीले स्मिथमा एक टेस्टको प्रतिबन्ध लगाइसकेको छ ।  
