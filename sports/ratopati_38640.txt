मेस्सी बिनाको अर्जेन्टिनाको लज्जासपद हार

म्इाड्रिड । इस्कोको ह्याट्रिकको मद्दतले स्पेनले सन् २०१४ को फाइनलिस्ट अर्जेन्टिनालाई मैत्रिपूर्ण खेलमा ६–१ गोलको विशाल अन्तरले पराजित गरेको छ ।खेलको १२ औँ मिनेटमा नै डिएगो कोस्टाले स्पेनलाई अग्रता दिलाएका थिए । लगत्तै इस्कोले गोल गर्दै स्पेनलाई २–० को अग्रता दिलाए ।घाइते लियोनेल मेस्सी बिनानै मैदानमा उत्रेको अर्जेन्टिनाका लागि निकोलास ओटामेन्डीले गोल फर्काएपछि पहिलो हाफ २–१ मा सकिएको थियो ।तर, दोस्रो हाफमा स्पेनले गोलको वर्षा गर्यो । इस्कोले दुई गोल थप्दै आफ्नो ह्याट्रिक पूरा गरे भने थिएगो अल्कान्ट्रा र इयागो आसपासले एक–एक गोल थपे ।सन् २०१० को विश्वविजेता स्पेन युरो २०१६ मा बेहोरेको हारपछि पछिल्ला १८ खेलमा अपराजित रहेको छ ।जुन १५ मा युरोपियन च्याम्पियन पोर्चुगलसँग भिड्दै विश्वकप प्रतियोगिता शुरु गर्नअघि स्पेनले स्वीटजरल्याण्ड र ट्युनिसियाविरुद्ध मैत्रिपूर्ण खेल खेल्नेछ ।अर्जेन्टिना थप समस्यामा अर्जेन्टिनाले दक्षिण अमेरिकी छनौटको अन्तिम दिनमा विश्वकपमा आफ्नो स्थान सुरक्षित गरेको थियो ।सन् १९७० पछि पहिलो पटक प्रतियोगिता गुमाउने खतरामा रहेको बेला मेस्सीले इक्वेडर विरुद्ध ह्याट्रिक गर्दै अर्जेन्टिनाको स्थान सुरक्षित गरेका थिए ।हिजोको खेलमा मांशपेसीको चोटका कारण मेस्सी स्ट्याण्डबाट निरिह भएर आफ्नो टोलीको लज्जासपद पराजय हेर्न बाध्य भए ।सन् २००९ मा विश्वकप छनौटमा बोलिभियासँग ६–१ गोल अन्तरले पराजित भए यता अर्जेन्टिनाको यो सबैभन्दा ठूलो हार हो ।  
