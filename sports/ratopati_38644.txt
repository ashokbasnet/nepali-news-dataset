जर्मनीसँग ब्राजिलको बदला, भिडियो एसिस्टेन्टका कारण इङ्ग्ल्याण्ड रोकियो

बर्लिन । म्यान्चेस्टर सिटीका फरवार्ड ग्याब्रियल जिससको एक मात्र गोलको मद्दतले ब्राजिलले जर्मनीलाई उसैको घरेलु मैदानमा पराजित गरेको छ । पछिल्ला २३ खेलमा जर्मनी पराजित भएको यो पहिलो अवसर हो ।जोआचिम लोको टोलीले पछिल्लो पटक सन् २०१६ को युरो कपको सेमिफाइनलमा फ्रान्ससँग २–० ले पराजित भएको थियो । बेलो होरिजोन्टेमा भएको सन् २०१४ को विश्वकप सेमिफाइनलमा ७–१ गोल अन्तरले ब्राजिललाई जर्मनीले हराएपछि दुई राष्ट्रबीच पहिलो खेल थियो ।पहिलो हाफको ३७ औँ मिनेटमा शक्तिशाली डाइभिङ हेडरमार्फत जिससले ब्राजिललाई अग्रता दिलाएका थिए ।उनले अर्को एक अवसर गुमाए भने जमर्नीको जुलियान ड्राक्सलरको प्रहार ब्राजिलका गोलकिपरले बचाउ गरेका थिए ।मैत्रिपूर्ण खेल भएपनि ब्राजिलले चार वर्षअघि बेहोरेको लज्जासपद पराजयको बदला लिन सफल भएको छ । खेलअघि ब्राजिलका प्रशिक्षक टिटेले उक्त पराजय अझै पनि ‘भुत’ बनेर तर्साउने गरेको बताएका थिए ।इंग्ल्याण्ड रोकियो भिडियो एसिस्टेन्ट रेफ्रीले खेलको अन्त्यतिर इटालीलाई पेनाल्टी दिएपछि इंग्ल्याण्ड आफ्नो घरेलु मैदानमा भएको मैत्रिपूर्ण खेलमा १–१ को बराबरीमा रोकिएको छ ।खेलमा जेमी भार्डीले इंग्ल्याण्डलाई अग्रता दिलाए थिए । जिततर्फ उन्मुख रहेको इंग्ल्याण्डविरुद्ध भिडियो एसिस्टेन्ट रेफ्रीले खेलको ८७ औँ मिनेटमा इटालीलाई पेनाल्टीको अवसर प्रदान गरेका थिए । जेम्स टारोस्कीले फ्रेड्रिको चियेसालाई लडाएपछि पाएको पेनाल्टीलाईलोरेन्जो इन्सिग्नेले सजिलै गोलमा परिण गरे ।अन्य खेलमा फ्रान्सले विश्वकपको आयोजक राष्ट्र रसियालाई ३–१ गोल अन्तरले पराजित गरेको छ ।फ्रान्सको जितमा कायलिन एमबापेले दुई तथा पाउल पोग्बाले एक गोल गरे ।त्यस्तै, स्वीटजरल्याण्डले पानामालाई ६–० र युक्रेनले जापानलाई २–१ गोलअन्तरले पराजित गर्यो ।
