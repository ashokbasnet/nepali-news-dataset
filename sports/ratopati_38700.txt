अस्ट्रेलियामा प्रतिबन्धपछि आइपीएलमा पनि स्मीथ र वार्नरले खेल्न नपाउने

नयाँ दिल्ली । बल टेम्परिङ मामिलामा अस्ट्रेलियाले एक वर्षको प्रतिबन्ध लगाएपछि अब स्टीव स्मिथ र डेभिड वार्नरले आइपीएलमा पनि खेल्न नपाउने भएका छन् ।आइपीएलको नियामक काउन्सिलका अध्यक्ष राजीव शुक्लाले बुधबार क्रिकेट अस्ट्रेलियाको फैसलापछि दुई खेलाडी यो सिजनको आइपीएलमा खेल्न पाउने छैनन् ।शुक्लाका अनुसार दुई खेलाडीलाई किनेको राजस्थान रोयल्स र सनराइजर्स हैदरावादलाई उनीहरुको स्थानमा अन्य खेलाडी किन्ने मौका दिइनेछ । बीसीसीआईले यस मामिलामा क्रिकेट अस्ट्रेलियाको फैसलालाई पर्खिरहेको शुक्लाले जानकारी दिए । सीएले नै उनीहरुमाथि एक वर्षको प्रतिबन्ध लगाएपछि बीसीसीआईलाई पनि यो निर्णय लिन सजिलो भएको हो ।यसअघि स्मीथ र वार्नरले आ–आफ्नो टिमको कप्तानीबाट राजीनामा दिइसकेका थिए ।  
