बल टेम्परिङ मामिलामा रुँदै माफी मागे स्मीथले

सिड्नी । दक्षिण अफ्रिकाविरुद्धको खेलमा बल टेम्परिङ गरेको आरोपमा प्रतिबन्ध खेपिरहेका स्टीभ स्मिथ अस्ट्रेलिया फर्किएका छन् ।अस्ट्रेलियामा उनले पत्रकार सम्मेलन गरेर सबैसामु माफी मागेका छन् । यस क्रममा उनले आँशु रोक्न सकेनन् ।स्मीथले बल टेम्परिङ गर्नु ठूलो भएको स्वीकार गर्दै यसको परिणाम अहिले आफूले भोगिरहेको बताए ।उनले भने, ‘यो नेतृत्वको विफलता थियो । यो मेरो नेतृत्वको असफलता थियो ।’स्मीथ अघि वार्नरले इन्सटाग्राम र क्यामरुन बेनक्रफ्टले ट्वीटरबाट माफी मागेक ाथिए ।वार्नरले आफ्नो पोष्टमा लेखेका छन्, ‘म अस्ट्रेलिया र विश्वका सबै क्रिकेट फ्यानसँग माफी माग्न चाहन्छु । म सिड्नी जाँदैछु । मबाट ठूलो भूल भएको जसले क्रिकेटलाई नोक्सान भएको छ । यस घटनाको म जिम्मेवारी लिन्छु ।’उनले भविष्यमा फेरि आफूले माफी पाउने र त्यही सम्मान हासिल गर्ने आशा व्यक्त गरे ।बुधबार क्रिकेट अस्ट्रेलियाले स्मीथ र वार्नरलाई एक–एक वर्ष तथा बेनक्रफ्टलाई ९ महिना प्रतिबन्ध लगाउने निर्णय गरेको थियो । स्मीथ र वार्नरले आइपिएल पनि खेल्न नपाउने भएका छन् ।विमानस्थलमै स्मीथको पत्रकार सम्मेलन सिड्नी पुग्ने बित्तिकै स्मीथले विमानस्थलमा नै पत्रकार सम्मेलनको आयोजना गरेका थिए । उनले भने, ‘म कसैलाई दोष दिन चाहन्न । म अस्ट्रेलियाको टोलीको कप्तान थिएँ । पछिल्लो शनिबार जे भयो, त्यसको जिम्मेवार म हुँ । यो ठूलो भूल थियो । यसको परिणाम अहिले थाहा पाउँदै छु ।’यो भन्दा उनी भावुक बनेका थिए र रुन थाले । उनले भने, ‘म निकै दुःखी छु र मैले पूरै अस्ट्रेलियालाई दुःख दिएको छु ।’ त्यसपछि उनी त्यहाँबाट उठेर हिँडे ।स्मिथ र वार्नरलाई ३२ करोड नोक्सानस्मिथ र वार्नरले यो सिजन आइपीएल खेले बापत १२–१२ करोड पाउने थिए । साथै, उनीहरुले अब क्रिकेट अस्ट्रेलियाबाट म्याच फिबापत पाउने २०–२० करोड रुपैयाँ पनि नपाउने भएका छन् । वार्नर एलजी, निकोलस, नाइट, टोयटा लगायत विभिन्न ब्रान्डसँग जोडिएका थिए । उनीहरुले पनि करार थप नगर्ने बताएका छन् ।  
