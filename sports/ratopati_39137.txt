मेस्सीले जोगाए वार्सालाई, रोनाल्डोबिना रियल विजयी

बार्सिलोना । सब्सिटिच्युड लियोनेल मेस्सीले खेलको ८९ औँ मिनेटमा उत्कृष्ट गोल गरेपछि २–० ले पछि परेको स्थिति उल्टाउँदै बार्सिलोनाले ला लिगामा आफ्नो अपराजित यात्रा कायम राखेको छ ।फ्रान्को भाज्क्वेज र लुइस मुरियेलको गोलको मद्दतले ११ महिनामा पहिलो पटक सेभियाविरुद्ध हारतर्फ उन्मुख रहेको थियो ।तर, खेलको ८८ औँ मिनेटमा लुइस सुवारेजले गोल गरे भने लगत्तै मेस्सीले अर्को गोल गर्दै खेल बराबरी गरे ।मेस्सीको यो सिजन २६ औँ लिग हो ।यसअघि, मेस्सीले ह्यामस्ट्रिङमा चोटका कारण अर्जेन्टिनाको दुवै खेल गुमाएका थिए भने सेभियाविरुद्ध शुरुवाती ११ पनि समावेश थिएनन् ।बराबरी पछि बार्सिलोनाले शीर्ष स्थानमा ११ अंकको अग्रता कायम राखेको छ । तर, एथ्लेटिको म्याड्रिडले डेपोर्टिभोलाई हराए, यो दूरी नौ अंकमा झर्नेछ ।हिजै भएको अन्य खेलमा स्टार खेलाडी क्रिस्टियानो रोनाल्डो बिना नै मैदानमा उत्रेको रियल म्याड्रिडले लास पालमास विरुद्ध ३–० को सहज जित निकालेको छ ।रियलको जीतमा गेराथ बेलले दुई गोल गरे भने करिम बेन्जेमाले पेनाल्टीबाट एक गोल गरे ।जीतपछि तेस्रो स्थानमा रहेको रियलले एथ्लेटिको म्याड्रिडसँगको दुरी १ अंकमा झारेको छ ।रियललाई मंगलबार युभेन्टसले टुरिनमा च्याम्पियन्स लिगको क्वाटरफाइनलमा आतिथ्य गर्नेछ ।
