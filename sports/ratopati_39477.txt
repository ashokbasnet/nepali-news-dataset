नेपाल साइक्लिङ संघको अध्यक्षमा पुष्कर शाहको उम्मेदवारी

काठमाडौँ । विश्व साइकल यात्री पुष्कर शाहले नेपाल साइक्लिङ संघको अध्यक्षमा उम्मेदवारी दिएका छन् ।नेपाल ओलम्पिक कमिटीबाट मान्यता प्राप्त संघको आगामी २८ गते राजधानीमा पाचौँ महाधिवेशन हुँदैछ । विश्वलाई साइकलबाटै ५ फन्को लगाएका शाह सगरमाथा आरोही समेत हुन् ।‘१९९५ देखि यो संघ कोठा भित्र सिमित थियो । मैले २४ वटा जिल्लामा संघलाई विस्तार गरेको छु,’ शाहले भने,‘यो संघ भित्रको एकाधिकार तोड्नका लागि मेरो उम्मेदवारी हो । साँच्चै साइकिलिङ क्षेत्रलाई विकास र सम्बद्र्धन गर्ने मेरो ध्यय हो ।’संघको बहालवाला उपाध्यक्ष समेत रहेका शाह व्यक्तिगत स्वार्थले नभइ नेपालका साइकिलिङ क्षेत्रको विकासका लागि नेतृत्वमा आउन चाहेको बताउँछन् ।शाहको विपक्षमा नाङ्लो बेकरीका मालिक गोपाल कक्षपतिले उम्मेदवारी दिने बताइएको छ । विश्व साइकल यात्री शाहले आफूले आफ्नो महत्वपूर्ण अनुभव सहित संस्थालाई सहयोग गर्न आफू उम्मेदवार बनेको बताए ।‘मैले साइकलकै लागि आफ्नो जीवन समर्पण गरेको छु । साइकल नै मेरो लागि सबै कुरा हो,’ उनले भने,‘विश्व भर साइकल चढेर ५ फन्को लगाउनु मेरो लागि मात्रै होइन जो कसैका लागि पनि अनौठो कुरा हो । यो अनुभवलाई म नेपाल साइकिलिङ संघको अध्यक्षको रुपमा प्रयोग गर्न चाहान्छु  ।’यता अध्यक्षका अर्का उम्मेदवार गोपाल कक्षपतिले आफ्नो तयारी र योजनाहरु प्रशस्त रहेको बताए । ‘मेरो योजनाहरु ठीकै छन् । २८ गतेको तयारी हुँदैछ । साथीहरुसँग सल्लाह गर्दैछु ,’ उनले भने,‘योजना भनेकै २८ गतेको तयारी हो । धमाधम हुँदैछ ।’
