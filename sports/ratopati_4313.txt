मेस्सीको जेल सजाय जरिवानामा परिणत

                     बार्सिलोना – स्पेनिस फुटबल क्लब बार्सिलोनाका स्टार लियोनेल मेस्सीको २१ महिना जेल सजायलाई स्पेनको अदालतले जरिवानामा रुपान्तरण गरेको छ । कर छलीको आरोपमा मेस्सीलाई २१ महिनाको जेल सजाय सुनाइएको थियो । अब उनले दिनको ४०० युरोका दरले २ लाख ५२ हजार युरो जरिवाना स्वरुप दिनुपर्ने अदालतले बताएको छ ।   सन् २००७ देखि २००९ सम्ममा ३० वर्षीय फुटबल स्टार मेस्सी र उनका बुबा जोर्जेले ४.१ मिलियन पाउण्ड कर छली गरेको आरोपमा उनीहरु दोषी ठहरिएका थिए । त्यसलगत्तै अर्जेन्टिनी राष्ट्रिय फुटबल टिमका कप्तान मेस्सीलाई २१ महिनाको र उनका बुबालाई १५ महिनाको जेल सजाय सुनाइएको थियो । उक्त फैसलाबिरुद्ध अर्जेन्टिनी फुटबलर मेस्सीले अपील जाहेरी गरेका थिए । तर, अदालतले उनको अपीललाई अस्वीकार गरेको छ । यद्यपि उनको बुबाले भने केही कर तिरेको पाइएपछि जेल सजाय १५ महिना मात्रै बर्नाएको थियो । स्पेनिस कानुनकामा २ वर्ष भन्दा कम समयको जेल सजायलाई जरिवानामा रुपान्तरण गर्ने व्यवस्था भएकाले मेस्सीले एक दिन पनि जेलमा बिताउन पर्नेछैन ।
