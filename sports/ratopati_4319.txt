पहिलो टेस्टमा इंग्ल्याण्डको पकड

 लण्डन – दक्षिण अफ्रिकाविरुद्धको टेस्ट श्रृंखलाको पहिलो खेलमा ३०  वर्षीय मोइन अलीले चार विकेट लिएपछि इंग्ल्याण्ड बलियो स्थितिमा पुगेको छ । अलीको विकेटपछि दक्षिण अफ्रिकाले सबै विकेट गुमाएर ३ सय ६१ रनमा सिमित बनेको छ ।  २१४–५ को स्थितिबाट दक्षिण अफ्रिकाले तेस्रो दिनको खेल सुरुवात गरेको थियो । शनिबार पुनः भ्रमणकारी टोलीले १ सय ४७ रनको योगफल जोड्दा बाँकी सबै विकेट गुमाएको थियो । मोईन अलीले ५९ खर्चेर ४ विकेट हात पार्दा जेम्स एन्डरसन, स्टुवार्ट ब्रोड र लियाम डसनले समान २–२ विकेट लिए ।  पहिलो इनिङमा ईङग्ल्याण्डले अल आउट हुँदै तयार पारेको ४ सय ५८ रनको योगफलको लक्ष्य पछ्याएको दक्षिण अफ्रिकाले राम्रो सुरुवात भने गर्न सकेको थिएन । ओपनर हेइनो कुहनलाई भ्रमणकारी टोलीले १० रनमा नै गुमाउन पुगेको थियो । पूर्वकप्तान एलिष्टर कुकमार्फत क्याच गराउँदै ब्रोडले कुहनलाई क्याच गराउँदै पवेलियन फर्काउन सफल भएको थियो ।  त्यसलगत्तै ब्याटिङमा उत्रिएका ब्याट्सम्यान हसिम अमलाका साथै कप्तान तथा ओपनर डिन एल्गरले दोस्रो विकेटका लागी ७२ रनको साझेदारी गर्दै दक्षिण अफ्रिकाको इनिङ उकास्ने प्रयास गरेका थिए ।  २२ रनको अन्तरमा महत्वपुर्ण ३ विकेट गुमाएपछि दबाबमा परेको दक्षिण अफ्रिकाले ८२ रन जोड्दा मोइन अलीले अमलालाई एल बिडब्लुआउट गर्न पुगेका थिए । थप १० रन जोड्दा कप्तान एल्गर पनि अलीकै बलमा ग्यारी ब्यालेन्स मार्फत क्याच भए । लगत्तै ब्रोडले जेपी डुमीनीलाई एलबिडब्लु आउट गरे । डुमीनी बाहिँरिदा दक्षिण अफ्रिका १०४–४को स्थितमा थियो । टेष्ट म्याचमा १ सय विकेट पूरा गरेका इंग्ल्याण्डका अल राउण्डर अलीले ब्याटिङमा पनि २ हजार रन पूरा गर्न सफल भएका थिए । लर्डसमा भएको म्याचमा एकै दिन दुई उपलब्धि हात पार्नु मेरा लागी निकै आनन्ददायी क्षण हो , म आजको प्रदर्शानबाट सन्तुष्ट छु ,अलीले म्याच पश्चात आफनो खुशी व्यक्त गरे ।  तेस्रो दिनको खेल समाप्त हुँदा इंग्ल्याण्डले एक विकेटको क्षतिमा ११९ रन बनाएको छ । योसँगै दोस्रो इनिङमा २१६ रनको अग्रता बनाएको छ । कुक ५९ तथा ग्यारी ब्यालेन्स २२ रन बनाएर नटआउट रहेका छन् ।  
