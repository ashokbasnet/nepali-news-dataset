राष्ट्रपति रनिङ सिल्ड : १६ वर्ष पहिलेको कीर्तिमान तोडियो

काठमाडौँ – नवौं राष्ट्रपति रनिङ सिल्ड खेलकुदअन्तर्गत विद्यालयस्तरको ४ सय मिटर दौड प्रतियोगितामा पूर्वाञ्चल विकास क्षेत्रका प्रकाश दनुवारले १६ वर्षे पुरानो कीर्तिमान तोड्न सफल भएका छन् । शनिबार दशरथ रंगशालामा जारी रहेको नवौं राष्ट्रपति रनिङ सिल्ड खेलकुदअन्तर्गतको उक्त दौडमा निर्धारित दूरी ५०.२० सेकेन्डमा पूरा गर्दै प्रकाशले कीर्तिमान बनाएका हुन् । उनले २०५८ सालको वीरेन्द्र रनिङ सिल्डमा कृष्ण महतोले बनाएको ५२.८ सेकेन्डको कीर्तिमान तोड्न सफल भएका हुन् । राष्ट्रपति रनिङ सिल्ड २०६५ सालअघि वीरेन्द्र रनिङ सिल्डको नाममा हुने गथ्र्यो ।   
