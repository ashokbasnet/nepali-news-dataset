गुडिसन पार्क फर्किए रुनी

लण्डन – वेयन रुनी म्यान्चेस्टर युनाइटेडबाट पुनः एभर्टन फर्किएका छन् । प्रशिक्षक जोसे मोरिन्होको पहिलो रोजाईमा पर्न छाडेपछि रुनी आफूले युवा अवस्था विताएको क्लबमा फर्किएका हुन् ।३१ वर्षीय इंग्ल्याण्डका खेलाडीले एभर्टनसँग दुई वर्षको करार गरेका छन् । उनले रोमेलु लुकाकुले लगाउने नम्बर १० को जर्सी लगाउने बताइएको छ । लुकाकु ७५ मिलियन पाउण्डमा युनाइटेड जाने चर्चा छ ।रुनीले एभर्टन छाडदै सन् २००४ मा युनाइटेडसँग आबद्ध भएका थिए । त्यतिबेला क्लबले उनलाई किर्तिमानी करार प्रस्तुत गरेपनि त्यसलाई अस्वीकार गर्दै युनाइटेड जाने निधो गरेका थिए ।युनाइटेडमा १३ वर्ष बिताएका रुनीले यस अवधिमा ५ प्रिमियर लिगको उपाधि, ३ लिग कप, एक एफए कप, एक च्याम्पियन्स लिग र एउटा युरोपा लिग जित्न सफल भए ।करारमा हस्ताक्षर गरेपछि रुनीले एभर्टनलाई उपाधि दिलाउन आफ्नो मुख्य उद्देश्य भएको बताए । एभर्टन सन् १९९५ मा एफए कप जितेपछि उपाधिविहिन रहेको छ ।सन् २०१६–१७ सिजनपछि एभर्टनले अनुबन्ध गरेका रुनी छैटौँ खेलाडी हुन् ।
