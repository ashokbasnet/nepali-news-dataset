मोइनको उत्कृष्ट प्रदर्शनमा पहिलो टेस्टमा इंग्ल्याण्ड विजयी

लण्डन – इंग्ल्याण्ड र दक्षिण अफ्रिकाबीच भएको पहिलो टेस्ट म्याचमा इंग्ल्याण्डले अफ्रिकालाई २११ रनले पराजित गर्न सफल भएको छ । अफ स्पिनर मोईन अलीको शानदार बलिङको मद्दतमा । इंग्ल्याण्डले दक्षिण अफ्रिकालाई मात दिन सफल भएको हो ।  जीतसँगै इंग्ल्याण्डले चार टेष्ट म्याचको श्रृंखलामा १–० ले  अग्रता लिएको छ । इंग्ल्याण्डले दक्षिण अफ्रिकालाई जीतका लागी ३३१ रनको लक्ष्य राखेको थियो । तर, अफ स्पिनर मोइन अलीले ५३ रनको मदतमा ६ विकेट लिएपछि अफ्रिकी टिम ११९ रनमा सिमित बन्यो ।  मोइन अलीलाई लियाम डासनले २ तथा जेम्स एन्डरशन र मार्क वुडले समान एक–एक विकेट लिएर राम्रो साथ दिए । दक्षिण अफ्रिकी टोलीबाट मात्र एक खेलाडीले २० रनभन्दा बढी बनाउन सकेका थिए ।  टेम्बा बाभुमाले सर्वाधिक २१ रन बनाए भने भेरोन फिलान्डर र क्विनटन डि ककले क्रमशः १९ तथा १८ रन बनाए । यसअघि इंग्ल्याण्डले आफनो दास्रो पारीमा २३३ रन बनाएको थियो ।  दक्षिण अफ्रिकाको तर्फबाट बायाँ हाते स्पिनर केशव महाराजले ८५ रन खर्चेर ४ विकेट लिएपछि इंग्ल्याण्डको टोली सस्तोमा समेटिएको थियो । मोर्ने मोर्कल र कागिसो रबाडाले समान तीन तीन विकेट हात पारे ।  कप्तानको जिम्मेवारी छोडेपछि आफनो पहिलो टेष्ट म्याच खेलिरहेका कुकले ५९ र ग्यारी ब्यालेन्सले २२ रनको पारी खेले ।     
