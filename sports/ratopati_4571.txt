अभ्यास खेलमा यु–१९ टोलीको लगातार तेस्रो जीत

आर्ईसीसी यु–१९ विश्वकप क्रिकेट प्रतियोगीताको लागी भारतमा तयारी गरिरहेको नेपाली युवा क्रिकेट टोलीले लगातार तेस्रो अभ्यास खेलमा जीत हात पार्न सफल भएको छ ।  आइतबार भारतको ग्रेटर नोयडास्थित सहिद विजय पाथिक स्पोर्टस कम्प्लेक्समा भएको खेलमा आरपी सिहँ एकेडेमीलाई नेपालले ६० रनले हराएको हो ।तेस्रो अभ्यास खेलमा टस जितेर पहिले ब्याटिङ गरेको नेपालले ४५.२ ओभरमा १ सय ७६ रन जोड्यो । आरपी सिहं एकेडेमीले जवाफी ब्याटिङ गर्दा ३२.५ ओभरमा १ सय १६ रनमा अल आउट भएको थियो । नेपालका लागी ओपनर सन्दिप सुनारले ४६रनको योगदान दिए ।६३ बलको सामना गर्दा सन्दिपले ८ चौका प्रहार गरे ।अर्का ओपनर आसिफ शेख १४ रन जोडेदै आउट भए । प्रनित थापा मगरले ४५बल खेलेर ३३ रन जोडे । दिपेन्द्र सिहं ऐरीले ५८ बल खेल्दा प्रहार गरेको ५ चौका उपलब्धी मुलक रह्यो । उनको ३९ रन नेपाली इनिङमा महत्वपुर्ण साबित भयो ।बलिङतर्फ आरपी सिहंका हर्षित सेठीले ४ विकेट लिए । १० ओभर बलिङ गरेका हर्षितले १ मेडन राख्दा ३० रन खर्चिएका थिए । सन्दिप चर्तुवेदीले २ विकेटका साथै दिपशुं यादव,स्पर्श जोशी र संकल्प यादवले समान १–१ विकेट लिन सफल भए । । नेपालले पहिलो अभ्यास खेलमा भने फ्रेन्ड्स स्पोर्टस एकेडेमीलाई १ सय २१ तथा दोस्रो अभ्यास खेलमा गुरगाउँ स्पोर्टस एकेडेमीलाई २ सय ४९ रनले पराजीत गरेको थियो ।  
