म्याथमेटिक्स ओलम्पियाडमा नेपालबाट ६ जना विद्यार्थी

काठमाडौं -ब्राजिल राजधानी रियो दि जेनेरियोमा हुन लागेको अन्तराष्ट्रिय म्याथमेटिक्स ओलम्पियाडमा  नेपालकातर्फबाट ६ जना विद्यार्थीले प्रतिस्पर्धा गर्ने भएका छन् ।जुलाई १६ देखि २३ सम्म संञ्चालन हुने प्रतियोगितामा सहभागीता जनाउन सेन्टजेभियर्स कलेजका विद्यार्थी विवेक पन्थी, काठमाडौं मोडल कलेजका विद्यार्थी प्रविनकुमार महतो, सौर्य कलेजका विद्यार्थी अजय पोखरेल, काठमाडौं मोडल कलेजका प्रसन्न श्रेष्ठ र रातोबंगलाका विद्यार्थी अवनिश खनालले सहभागिता जनाउन लागेका हुन्  । सहभागी विद्यार्थीसंगै पर्यवेक्षकको रुपमा काठमाडौं विश्वविद्यालयका पूर्व रजिष्टार प्राडा भद्रमान तुलाधर, संस्थाका अध्यक्ष दिपक बास्तोला, कोषाध्यक्ष पिताम्वर आचार्य लगायत रहने छन् । आगामी जुलाई १२ गते त्यसतर्फ लाग्ने सहभागीहरुको छनौट छनौट  म्याथमेटिक्स ओलम्पियाड नेपालले दुईवर्ष अवधिमा देशभरबाट प्रतियोगीता गराई  उत्कृष्ट  ६ जना विद्यार्थी छनौट गरेको हो ।प्रतियोगितामा गणित विषयसग सम्बन्धीत रहेर प्रतियोगीहरुबीच प्रतिस्पर्धा गराइनेछ । प्रतियोगीहरुलाई सहजीकरण तालिम सहित सहभागी गराउन लागिएको म्याथमेटिक्स ओलम्पियाड नेपालका अध्यक्ष दीपक बास्तोलाले जानकारी दिए । अन्तराष्ट्रिय म्याथमेटिक्स ओलम्पियाडको आयोजनामा सन् १९५९ देखि वर्षैपिच्छे हुदैआएको यस प्रतियोगीतामा नेपालले भने पहिलो पटक सहभागिता जनाउन लागेको हो । सहभागीहरुको टोलीमा  सहभागी विद्यार्थीसँगै पर्यवेक्षकको रुपमा काठमाडौं विश्वविद्यालयका पूर्व रजिष्टार प्राडा भद्रमान तुलाधर, संस्थाका अध्यक्ष बास्तोला, कोषाध्यक्ष पिताम्वर आचार्यलगायत छन् ।
