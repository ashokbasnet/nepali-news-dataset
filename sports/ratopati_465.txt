मेस्सी र रोनाल्डोभन्दा पनि नेयमार मूल्यवान

लण्डन – गत सिजन समकक्षी लियोनेल मेस्सी र लुइस सुवारेजजस्तै गोलको वर्षा गर्न असफल भए पनि बार्सिलोनाका फरवार्ड नेयमार विश्वको सबैभन्दा मूल्यवान खेलाडी घोषित भएका छन् ।सिईआईएस फुटबल अबर्जभेटरीले गरेको अध्ययनले २५ वर्षीय ब्राजिलियन खेलाडी विश्वकै मूल्यवान खेलाडी रहेको देखाएको हो ।अध्ययनले नेयमारको वास्तविक मूल्य १८.५ करोड पाउण्ड रहेको बताएको छ । खेलाडीको मूल्य तय गर्दा अबर्जभेटरीले प्रदर्शन, खेल्ने क्लब, अन्तर्राष्ट्रिय स्थिति, करार, उमेर, खेल्ने स्थान र बजारमा बिक्न सक्ने क्षमता आदि मानकहरुलाई आधार मानेको थियो ।अबर्जभेटरीले युरोपका टप ५ लिगबाट रुचाइएका ११० खेलाडीको सूची प्रकाशित गरेको छ । जसमा इंग्ल्याण्ड र टोटनहमका खेलाडी डेले अली १३.७ करोड मूल्य सहित दोस्रो स्थानमा रहेका छन् । तेस्रो स्थानमा इंग्ल्याण्ड तथा टोटनहमका फरवार्ड ह्यारी केन रहेका छन् । उनको मूल्य १३.५ करोड रहेको बताइएको छ ।चौँथो र छैटौँ स्थानमा बार्सिलोनाका लियोनेल मेस्सी र लुइस सुवारेज रहेका छन् । पाँचौ स्थानमा १३.२ करोड पाउण्डसहित करोड मूल्यसहित एथ्लेटिको म्याड्रिडका एन्टोनियो ग्रिजमान रहेका छन् । किर्तिमानी रकममा म्यान्चेस्टर युनाइटेड भित्रिएका पाउल पोग्बा ११.९ करोड पाउण्डसहित सातौँ रहेका छन् ।गोन्जालो हिग्वाइन, एडिन हजार्ड र पाउलो डिबाला क्रमशः सातौँ, आठौँ र दशौँस्थानमा रहेका छन् ।क्रिस्टियानो रोनाल्डो भने शीर्ष १० मा अटाउन सकेनन् । उनी ११ औँ स्थानमा सिमित भए । उनको मूल्य ९.९ करोड पाउण्ड अनुमान गरिएको छ ।
