सानियाँ मिर्जाको जोडी विम्बल्डनबाट बाहिरियो

 लण्डन – विम्वल्डन टेनिसको वुमेन्स डबल्समा सानिया मिर्जा र क्रिस्टन फिल्पकेन्सको जोडी मार्टिना हिगिंस र चान युङ जानसँग पराजित भएको छ ।भारतकी सानियासँग जोडी बनेकी बेल्जीयमकी फिल्पकेन्सले तेस्रो चरणको प्रतिष्पर्धामा ७१ मिनेटमा २–६, ४–६ को सोझो सेटमा पराजित भएका हुन् । सानियाले मिक्स डबल्सको चुनौती भने सामना गर्न बाँकी नै जसमा उनले क्रोएसियाका ईभान डोडिगको साथमा भाग लिँदै छिन् ।जुनियर महिलातर्फकोे प्रतियोगितामा भने भारतकी मेहक जैनले एकल वर्गमा क्रोएसियाकी लिया बोस्कोलाई ७–६,४–६ र ६–४ सेटको अन्तरमा हराउन सफल भइन् । 
