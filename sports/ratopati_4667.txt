पाकिस्तान सुरक्षित देश हो : गिग्स

 कराँची – म्यानचेस्टर युनाइटेडका पूर्वस्टार रायन गिग्स पाकिस्तानी युवाहरुको फुटबल क्रेज देखेर आफू मोहित भएको बताएका छन् । ४३ वर्षीय गिग्स र ब्राजिलियन स्टार रोनाल्डिन्होसहित ७ फुटबल स्टारले यसै साता पाकिस्तानमा भएको दुई खेलको श्रृंखलामा भाग लिएका थिए । ‘युवा पुस्ताका लागि यहाँ फुटबल निकै आकर्षक देखिएको छ,’ गिग्सले भने । कराँची र लाहोरमा खेलिएका दुई सेभेन ए साइड म्याच हजारौं फुटबलप्रेमी दर्शकहरुले हेरेका थिए । वल्र्ड गु्रप नामक निजी कम्पनीले आयोजना गरेको उक्त भ्रमण खेलको पाकिस्तानी टेलिभिजनहरूले प्रत्यक्ष प्रसारणसमेत गर्न भ्याए । यसको लक्ष्य विश्व वरीयतामा २ सयौं स्थानमा रहेको पाकिस्तानमा फुटबलको प्रबद्र्धन गर्नु थियो । दुवै खेलमा रोनाल्डिोन्हो सेभेनले गिग्स सेभेनलाई हराउन सफल भयो । रोनाल्डिन्होको ब्राजिली टिमले आइतबार लाहोरमा २–० गोल अन्तरले विजय पाएको थियो । डचम्यान जर्ज बोटाङ, पूर्व फ्रान्सेली स्टार रोबर्ट पिरेज र निकोलस एनेल्का, पूर्व इङलिस गोलरक्षक डेविड जेम्स र पोर्चुगाली लुइस वोआ मोटर्ले पाकिस्तानमा भएको प्रदर्शनी खेलमा भाग लिएका थिए ।पाकिस्तानमा भएको पहिलो खेल शनिबार राति कराँचीको एक हक्की स्टेडियममा खेलाइएको थियो । ‘मलाई लाग्छ पाकिस्तानी फुटबल सुधार्न सबैभन्दा पहिला उत्कृष्ट पूर्वाधार अनि राम्रो प्रशिक्षक चाहिन्छ,’ खेलको पूर्वाधारमा प्रश्न उठाउने क्रममा गिग्सले भने ।लाहोरमा सन् २००९ मा श्रीलंकाली क्रिकेट टोलीमाथि भएको आक्रमणको घटनाले पाकिस्तानमा विदेशी टिमहरूले सुरक्षाको चिन्ता जताउँदै आएका छन् । सात अन्तराष्ट्रिय फुटबलरहरुका लागि पाकिस्तानी सेनाले विशेष सुरक्षा प्रदान गरेको थियो । ‘पाकिस्तान सुरक्षित देश हो भनेर हामी सन्देश दिन चाहन्छौं,’ गिग्सले भने ।दोस्रो खेलपछि रोनाल्डिन्होले ट्रफीसहितको फोटो ट्वीटरमा हालेर एक मिनेटको भिडियोसमेत पोस्ट गरेका छन् । सन्देशमा उनले पाकिस्तानलाई धन्यवाद टक्र्याएका छन् ।
