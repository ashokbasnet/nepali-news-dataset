स्लोओभर रेटका कारण वेस्ट इन्डिजलाई जरिवाना

जमाइका – टी–२० खेलमा भारविरुद्ध शानदार जीत हासिल गर्न सफल भएको वेस्ट इन्डिज टीममाथि स्लो ओभर रेटका लागि म्याचको फीको १० प्रतिशत जरिवाना लगाइएको छ ।टी–२० विश्व च्याम्पियन वेस्ट इन्डिजले १९१ रनको लक्ष्य पछ्याउँदै भारतलाई नौ विकेटले हराउन सफल भएको थियो । वेस्ट इन्डिजका कार्लोस ब्राथवेटले कप्तानको भूमिका निभाएको टीमले निर्धारित समयमा एक ओभर कम हानेका कारण आईसीसी म्याचका रेफ्री डेविड वुनले उक्त जरिवाना लगाएका हुन् । आईसीसी आचारसंहिताको २.५.१ नियम अनुसार उनीहरुको टीमले निर्धारित समयमा कम ओभर हानेको खण्डमा खेलाडीहरुमाथि १० प्रतिशत जरिवाना लाग्नेछ । कप्तानले यो भन्दा दुई गुना जरिवाना लाग्नेछ । त्यसैले ब्राथवेटमाथि म्याच फीसको २० प्रतिशत जरिवाना लाग्नेछ । ब्राथवेटको कप्तानीमा यदि वेष्ट इन्डिजले १२ महिना भित्रमा यस्तै गल्ती दोहोराए यसलाई ब्राथवेटको दोस्रो अपराध मानिने छ र उनलाई टीमबाट खेल्न रोक लगाइने छ । ब्राथवेटले आफनो अपराध र सजाय स्वीकारेको कारण औपचारिक सुनुवाईको जरुरत परेन ।   
