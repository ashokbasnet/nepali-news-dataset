उपत्यकाव्यापी विद्यालयस्तरीय डन्डीबियोको उपाधि गोल्डन फ्युचरलाई

काठमाडौँ – तेश्रो उपत्यकाव्यापी विद्यालयस्तरीय डन्डीबियो प्रतियोगिताको उपाधि डिफेन्डिङ च्याम्पियन गोल्डेन फ्युचरले जित्न सफल भएको छ ।  त्रिपुरेश्वरस्थित आयोजक राष्ट्रिय खेलकुद परिषद् (राखेप)मा मंगलबार भएको फाइनल खेलमा गोल्डेन फ्युचरले दीपशिखालाई २६–५को अन्तरले पराजित गर्दै उपाधि रक्षा गरेको हो ।  कप्तान विक्रम विकले विजयी हुन सफल टिमका लागि सर्वाधिक ३ अंक योगदान गरे । दुवै विधालयहरु काभ्रेका विजेता र उपविजेता हुन् । विजेतालाई ५ हजार र उपविजेतालाई १० हजार नगद पुरस्कार प्रदान गरियो ।  रिम्स विधालयले तेश्रो स्थान हात पार्न सक्यो । रिम्सले नाजरथलाई २०७–११८ ले पराजीत गर्यो । रिम्सका अविनाश बमजनले १०५ अंक जोडी आफनो टिमलाई ५ हजार नगद पुरस्कार जिताउन सफल भए ।  विजेतालाई राखेपका उपाध्यक्ष लामा टेन्डी शेर्पाले एक कार्यक्रमबीच पुरस्कृत गरेका छन् । दुई दिनसम्म भएको प्रतियोगितामा उपत्यका र काभ्रेका विद्यालयका छात्र टिमले नकआउट आधारमा प्रतिस्पर्धा गरेका थिए ।   
