यु–१९ क्रिकेट : चौँथो अभ्यास खेल वर्षाले प्रभावित

नयाँ दिल्ली – आईसीसी यु–१९ विश्वकप एशिया छनोट अन्तर्गत भारतमा तयारी गरिरहेको नेपाली यु–१९ राष्ट्रिय क्रिकेट टिमले मगंलबार नोयडा ११ सँग खेलेको चौथो अभ्यास खेल वर्षाको कारण अवरुद्ध भएको छ ।  टस जितेर ब्याटिंग गरेको नोयडाले पहिलो इनिंगमा ४९.२ ओभरमा सबै विकेट गुमाउदै बनाएको २७८ रनको योगफल पछ्याउने क्रममा नेपालले २५ ओभरमा ३ विकेट गुमाई ११७ रन बनाएको बेला वर्षा भएपछि खेल प्रभावित भएकोे हो ।  अघिल्लो ३ अभ्यास खेलमा भन्दा निकै राम्रो टिमसँग अभ्यास खेल खेल्ने मौका नेपाली टिमले पाएको थियो । भारतीय रास्ट्रिय क्रिकेट टिम, आईपीएल, रणजी ट्रफी खेल्ने खेलाडीहरु रहेको टिमलाई नेपाली बलरहरुले पुरै ओभर ब्याटिङ गर्न भने दिएनन् । तीब्र गतिका बलरहरु रोहित पौडेलले ४, रसिद खानले ३ विकेट लिन सफल भए ।  उत्कृस्ट लयमा रहेका रोहितले १० ओभरमा ५९ रन बनाएका थिए भने रसिदले ६.२ ओभरमा १ मेडन सहित ३३ रन तथा रिजनले ८ ओभरमा ४३ रन खर्चिएका थिए । स्पिनर ललित राजबंशी र शाहब आलमले १–१ विकेट लिंदा पवन शर्राफ विकेट बिहिन रहे । महंगा साबित भएका पवनले ५ ओभरमा ४६ रन खर्चिएका थिए ।  भारतीय रास्ट्रिय क्रिकेटर परबिन्द्र अवानाले ४३ रन बनाए । जवाफमा २७९ रन लक्ष पछ्याउने क्रममा ओपनर सन्दिप सुनार ५ रन बनाएर रिटायर्ड हर्ट हुँदै मैदान बाहिरिएका थिए । बलले काँधमा लागेपछि घाइते भएका सन्दिपको अवस्था सामान्य रहेको बताइएको छ । सन्दीप मैदान बाहिरीएपछि प्रनित थापा र आसिफले स्कोरलाई ५० रन पुर्याएका थिए । प्रनित २७ रन बनाएर आउट भएपछि नेपालले ३ विकेट लगातार गुमाउन पुग्यो । दिपेन्द्र ऐरी ९ तथा आसिफ शेख २८ रन बनाएर आउट हुँदा नेपालको स्कोर १४ औ ओभरमा १ विकेटको क्षतिमा ५० बाट २१ औ ओभरमा ८२ र ३ पुगेको थियो ।  त्यसपछि आदील खान र अनिल कुमार शाहले विकेटमा जम्ने साहस गर्दै चौथो विकेटको लागि ३५ रनको साझेदारी गर्दै २५ ओभरमा ३ विकेटको क्षतिमा ११७  को अवस्थामा पुर्याएका थिए । वर्षाले खेल रोकिनु अघि आदील र अनिलले समान २२ र २२ रन बनाएर ब्याटिङ गरिरहेका थिए । दायाँ हाते ब्याट्सम्यान अनिल कुमार शाहले नेपालका लागि ४ बलमा लगातार ४ चौका हान्न सफल भए । यसअघि, अनुरित सिंहले तेश्रो नम्बरमा ब्याटिङ गर्दै आक्रामक शतक प्रहार गरेपछि नोयडा ११ ले ठुलो स्कोर बनाउन सफल भएको थियो । सिंहले पहिले किंग्स ११ पन्जाबको लागि आईपीएल पनि खेलेका थिए । रोहित पौडेलको बलमा क्याच आउट हुनु अघि सिंहले १२१ रन बनाउने क्रममा मात्र ८६ बलमा १४ चौका र ७ छक्का प्रहार गर्न भ्याएका थिए ।नोयडा ११ को लागि भारतीय राष्ट्रिय क्रिकेटर रहिसकेका तथा आईपीएलमा किंग्स ११ पन्जाबको लागि खेलीसकेका ३१ बर्षिय परबिन्दर अवानाले ४३ रन बनाए । ३५ बलमा ५ चौका प्रहार गरेका अवानालाई रशिद खानले आउट गरेका थिए । राहुल यादबले ३७ रनको योगदान दिए । नेपालले अब पाँचौ अभ्यास खेल नोयडा ११ बिरुद्धनै जुलाई १३ मा खेल्ने छ । भारत भ्रमण अन्तर्गत यस अघि नेपालले तीनवटै अभ्यास खेलमा जीत हासिल गरेको थियो ।  भारत भ्रमण पश्चात नेपाली टोली १४ तारिखमा भारतबाट सिंगापुरतर्फ प्रस्थान गर्नेछ । सन् २०१८ को विश्वकप छनौटमा नेपाल सहित आयोजक सिंगापुर, मलेसिया र अफगानिस्तान सहभागी हुने छन् । सबै गरी ६ खेल खेल्ने नेपालले जुलाईमा सिंगापुरसँग १७ तारिखमा पहिलो खेल खेल्नेछ भने मलेसियासँग १८ जुलाई, अफगानिस्तानसँग २० जुलाई, सिंगापुरसँग २१ जुलाई, मलेसियासँग २४ जुलाई तथा अफगानिस्तानसँग २५ जुलाईमा खेल्नेछ ।      
