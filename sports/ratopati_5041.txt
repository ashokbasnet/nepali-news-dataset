शिद्धगुफा युवा क्लबले जित्यो १३औं भानु कपको उपाधी

किरण श्रेष्ठ  तनहुँ -राष्ट्रिय विभूति आदिकवि भानुभक्त आचार्यको २०४औं जन्मजयन्तिको अवसरमा १३ औं संस्करणको राष्ट्रिय खुल्ला नकआउट भानुकप फुटबल प्रतियोगिताको उपाधी शिद्धगुफा युवा क्लबले जितेको छ । फाइनल खेलमा शिद्ध युवा क्लबले ट्राइब्रेकरमा छपेलि युवा क्लबलाई ५(४ गोल अन्तरले हराउन सफल भएको हो।  बिजेता शिद्ध युवा क्लब लाई नगद १ लाख १ हजार १ सय ११ रुपैया र उपबिजेता छपेली युवा क्लबलाई नगद ५० हजार ५ सय ५५ सहित मेडल, ट्रफी र प्रमाणपत्र प्रदान गरिएको थियो । तनहुँको भानु नगरपालिका स्थित भन्सार युवा परिवारको आयोजनामा भानु कप सम्पन्न भएको हो । खेलमा उत्कृष्ट खेलाडी शिद्धगुफा युवा क्लबका अनिश श्रेष्ठ, सर्वाधिक गोलकर्ता शिद्धगुफा कै राज पौडेल, उत्कृष्ट गोलरक्षक शिद्धगुफा कै शिव पिया र अनुशासित टिम भने कालिका युवा क्लब भएको छ ।     गत असार २१ गते देखि आदिकवि भानुभक्त आचार्यको २०४औं जन्मजयन्तिको अवसरमा १३ औं संस्करणको राष्ट्रिय खुल्ला नकआउट भानुकप फुटबल प्रतियोगिता आयोजना गरिएको हो । भन्सार खेल मैदानमा भएको सो फुटबल प्रतियोगितामा तनहुँ, लमजुङ, गोरखा, चितवन, पोखरा, धादिङ लगाएतका स्थानबाट २२ टिमको सहभागिता रहेको थियो। भानु कप आयोजना गर्नुको मुख्य उद्देश्य भनेको आदिकवि भानुभक्त आचार्यको प्रचारप्रसार गर्नु रहेको खेल संयोजक सुरेन्द्र कुमार श्रेष्ठले बताए 
