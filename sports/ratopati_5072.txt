रोनाल्डो बालोन डि’ओरको प्रत्यासी तर मेस्सी सर्वकालिन उत्कृष्ट : पिके

टोकियो । रियल म्याड्रिडको कटु आलोचकको रुपमा चिनिने बार्सिलोनाका डिफेन्डर जेरार्ड पिकेले यस वर्ष बालोन डि’ओरको हकदार भए पनि आफ्नो समकक्षी लियोनेल मेस्सी अहिलेसम्मकै उत्कृष्ट खेलाडी भएको बताएका छन् ।रोनाल्डोले रियलसँग गत सिजन च्याम्पियन्स लिग र ला लिगा जितेका थिए भने मेस्सी र बार्सिलोनाले कोपा डेल रेको उपाधिमा चित्त बुझाउनु परेको थियो । यसले गर्दा रोनाल्डोले नै बालोन डि’ओर उपाधि जित्ने धेरैको अनुमान छ । यस वर्ष उनले उपाधि जिते उनले मेस्सीसँग समान ५ पटक यो उपाधिमा कब्जा जमाउने छन् ।‘मेस्सी फुटबलको इतिहासमा सबैभन्दा उत्कृष्ट खेलाडी हुन्,’ पिकेले भने ।स्पेनिस डिफेन्डरले रियलका सर्जियो रामोशसँग आफ्नो दुश्मनी नरहेको पनि प्रष्ट पारेका छन् । दुई चिरप्रतिद्वन्द्वी क्लबमा रहेका दुई खेलाडीबीच बेलाबेला समाजिक सञ्जाल र मैदानमा झगडा हुने गरेको छ । रसियामा विश्वकप शुरु हुन १२ महिना बाँकी छँदा पिकेले क्लबको विषय राष्ट्रिय टोलीमा लागु नहुने बताए ।‘रियल र बार्सिलोनाको ठूला प्रतिद्वन्द्वी हुन् । रामोशले रियलको बचाउ गर्छन्, म बार्सिलोनाको,’ उनले भने, ‘तर राष्ट्रिय टोलीमा हुँदा हामी दुवै मिलेर राष्ट्रको रंगका लागि लड्छौँ ।’  
