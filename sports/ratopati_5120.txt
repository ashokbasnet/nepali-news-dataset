भेनस विम्वल्डनको फाइनलमा

लण्डन – पाचँ पटककी च्याम्पियन भेनस विलियम्स विम्वल्डनको फाइनलमा पुगेकी छिन् ।  बिहिबार सेन्टर कोर्टमा भएको खेलमा जोहान्ना कोन्टालाई सोझो सेटमा स्तब्ध बनाउँदै फाइनलको यात्रा तय गरेकी हुन् ।   १० औँ वरियता प्राप्त अमेरिकि भेनसले सेमिफाइनलमा कोन्टालाई एक घन्टा १३ मिनेटमा ६–४ र ६–२ को अन्तरले पराजित गरिन् ।  हारपछि पनि २६ वर्षिय कोन्टा चोटी शीर्ष पाँचको स्थानमा पुग्नेछिन् ।  फाइनलमा भेनसले गत वर्षकी फ्रेन्च ओपन टेनिस विजेता ग्राबियन मुगुरुजासँग भिड्ने छिन् ।भेनशले सन् २००० मा पहिलोपल्ट विम्वलडन ट्रफी जितेकी थिइन् भने पछिल्लो पटक २००८ मा पनि सेन्टर कोर्टमा उपाधि हात पारेकी थिइन् । 
