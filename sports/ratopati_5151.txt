नेपाली फुटवल टोली युएईमा

युएई– शनिबार हुन गइरहेको एएफसी यू–२३ च्याम्पियनसीपको छनोट चरणका खेलमा सहभागी हुन बिहिबार नेपाली फुटबल टोली युएईको अलऐन आइपुगेको छ ।  मुख्य प्रशिक्षकमा राजु काजी शाक्यसहित राष्ट्रिय फुटबल कप्तान विमल घर्तीमगरको नेतृत्वमा खेलाडीहरू एलेन न्यौपाने, अशोक बराल, किशोर गिरी, अनन्त तामाङ, दीनेश राजवंशी, गौरव बुढाथोकी, कमल श्रेष्ठ, अमित तामाङ, निरज बस्नेत, छिरिङ गुरुङ, लक्ष्मण जिसी, हेमन गुरुङ, हेमन्त मगर, सुमन लामा, सुनील बल, पुजन उपरकोटी, तेज तामाङ, डोना थापा, विवेक बस्नेत,अन्जन विष्ट, संजोग राई र विश्वास श्रेष्ठ युएईको अलऐन आएका हुन् ।  समुह डी मा परेको नेपालले जुलाईको १५ तारिक छनोट चरणको पहिलो खेल खेल्दै छ । पहिलो खेलमा स्थानिय समय अनुसार ६ः२५ मा खेल आयोजक युएईको सामना गर्दैछ। दोश्रो खेलमा सोमबार त्यसै समयमा उज्बेकिस्तान खेल्नेछन्। बिहिबार रात ९:१५ मा लेबनानसँग अन्तिम खेल खेलिनेछ। सम्पूर्ण खेल अलऐन स्थित तहनोन बिन मोहमद रंगशालामा हुनेछ ।  
