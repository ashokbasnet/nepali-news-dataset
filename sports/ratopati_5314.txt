कोकाकोला कपमा सात खेल सम्पन्न

पोखरा– पोखरामा जारी कोकाकोला कप अन्तर विद्यालय फुटबल प्रतियोगीतामा शनिबार सात खेलहरु सम्पन्न भएका छन् ।शनिबारको खेलमा जुनियर सिटिजन ऐकेडेमीले ताराकुञ्ज माविलाई ट्राईबेकरमा ४—२, सैनिक आवासीय माविले सिद्धिविनायकलाई ट्राईबेकरमा ४—३, विन्दावासिनी माविले ज्ञानकुञ्ज माविलाई ३—०, ब्रह्माले स्नो भ्युलाई २—० गोल अन्तरले पराजित गरेको छ ।  यस्तै, टप्स माविले पोखरा एकेडेमीलाई २–०, श्रीकृष्ण माविले कञ्चनजंगा बोर्डिङ् स्कुललाई ४—० र छोरेपाटन माविले पोखरा स्पाईरल ग्यालेक्सीलाई  ४–० गोल अन्रतले पराजित गरेको छ ।  कास्की जिल्ला फुटबल संघको आयोजनामा अषाढ २७ गतेदेखि जारी प्रतियोगिता सुरु भएको मितिले १३ दिनसम्म जारी रहने छ । प्रतियोगितामा कास्कीका ६३ विद्यालय छात्रका ६३ तथा ६ छात्राको समुहले सहभागीता जनाएका छन् । विजेताले क्षेत्रिय, राष्ट्रिय र अन्तराष्ट्रिय प्रतियोगीता खेल्ने अवसर प्रदान गरिने छ ।   
