घरेलु टिम युएर्इसँग नेपालको हार

-बिनोद श्रेष्ठयुएर्इ - यूएर्इको अलएेनमा भएको एएफसी यू २३ च्याम्पियनसिप छनोटको फुटबल खेलमा घरेलु टिम युएर्इसँग नेपालले लज्जास्पद हार बेहोर्नु परेको छ। समुह डी अन्तरगत पोहिलो चरणमा आयोजक यूएईसँग नेपाली टोलीले ५ – ० को फराकिलो अन्तरमा हार व्येहोरेको हो ।स्थानिय समय साँझ ६ : २५ मा शुरू भएको उक्त खेलको आठौ मिनेटमा युएर्इको तर्फबाट अहमद हुसेनको पेनाल्टीले पोहिलो गोल गरेका थिए। खेलको २० औं मिनेट फेरी अर्को गोल थप्न सफल भए। मोहम्मद अलकबेरीले २३ औं मिनेटमा हेड गोल गर्दै तेश्रो गोल गर्न सफल भए।३३ औं मिनेटमा यूएर्इका खेलाडी खलिद अब्दुल रहिमको पेनाल्टीले अर्को गोल थपेको थियो । पेनाल्टी बक्समा दिनेश राजवंशीले ह्यान्ड गरेपछि युएईले पेनाल्टी पाएको थियो ।   शुरूवात देखि नै खराब प्रदर्शन गर्दै आएका नेपाली टिमले खेलको पोहिलो हाफमा नै ४ गोलले पराजित भैसकेको थियो। अत्यान्तै गर्मीका बिच  भएको खेलमा नेपाल पहिलो हाफको कुनै पनि समयमा पोजिसनको तालमेल मिलाउन सकेन  र एक पछि अर्को गोलको सामना गर्न बाध्य भयो । पहिलो हाफमा ४ गोलले पछाडी परेको नेपाली टिम खेलको ६०औं मिनेटमा युएईका मोहम्मद रशिदले हेडङ् मार्फत गोल गर्दै घरेलु टोलीलाई ५ - ० को फराकिलो अग्रता दिलाएका थिए। जितसँगै युएईले समूहमा ३ अंक जोडेको छ। पहिलो खेलमै फराकिलो अन्तरले पराजय भोगेको नेपाली टोली अंकविहिन भएको छ। नेपाली टोलीले समूहको बाँकी खेल सोमबार उज्वेकिस्तान र बुधबार लेबनानसँग खेल्ने छ। युएर्इको अलऐन स्थित तहनोन बिन मोहमद रंगशालामा भएको खेलमा पाँच हजार भन्दा धेरै नेपाली दर्शकको उपस्थिति थियो। राष्ट्रिय झण्डासहित विभिन्न बाजा गाजामा उपस्थित नेपाली दर्शक नेपालको हार सँगै निकै चिन्तित देखिन्थे। 
