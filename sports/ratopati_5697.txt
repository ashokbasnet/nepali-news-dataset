विम्वेल्डन विजेता मगुरुगा वरियतामा १० स्थानमाथि उक्लिन्

 म्याड्रिड – सोमबार जारी भएको डब्लुटिए र्याङकिङमा विम्वेल्डन विजेता गाब्रिन्य मुगुरुजा १० स्थान माथि उक्लिएर पाचौँ स्थान हात पार्न सफल भएकी छिन् ।  अमेरिकाकी भेनस विलियम्सलाई हराउँदै स्पेनिस खेलाडीले यो वर्षको  विम्वल्डनको उपाधि जित्न सफल भएकी थिइन् ।  त्यस्तै, चेक रिपब्लिककी क्यारोलिना प्लिसकोभा जर्मनीकी एन्जेलिक केरबेरलाई हराएर पहिलो स्थानमा आफ्नो वर्चस्व जमाउन सफल भएकी छिन् ।  मुगुरुजाले शनिबार भएको फाइनलमा भेनसलाई एक घण्टा १७ मिनेटमा ७–५,६–०को सोझो सेटमा हराएर पाचौँ स्थानमा कब्जा जमाउन सफल भएकी थिइन् । डब्लुटिएले आफनो वेवसाइटमा लेखेको छ, ‘मुगुरुजाले भेनश विलियम्सलाई पराजित गरेर आफनो दोस्रो ग्रान्डस्लाम उपाधि जित्दै विश्वभरी चर्चा कमाउन सफल भएकि छिन् ।’  बरियतामा रोमानियाकी सिमोना हालेप दोस्रो स्थानमा रहेकी छिन् । केरबेरले विम्वल्डनको चौँथो चरणमा नै भोग्नुपरेको पराजयका कारण तेस्रो स्थानमै चित्त बुभाउने पर्यो ।  सेमिफाइनलमा पुग्न सफल ब्रिटेनकि जोहान्ना कोन्टा पनि तीन स्थान माथि उक्लन सफल भएर चौँथो स्थानमा कब्जा जमाउन सफल भएकी छिन् । यता भेनस पनि पराजयका वावजुद शीर्ष दशमा पुग्न सफल भएकी छिन् । उनी नवौँ स्थानमा उक्लेकी छिन् । डेनमार्ककी क्यारोलिना वज्नीयास्कीले सातौँ स्थान हात पारेकि छिन् भने आठौँ स्थानमा रुसकी स्वेतलना कुज्नेस्तोवा छिन् ।   
