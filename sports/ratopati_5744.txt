रोमेरो युनाइटेडमा सन् २०२१ सम्म रहने

म्यान्चेस्टर – अर्जेन्टिनाका ३० वर्षिय गोलरक्षक सर्जियो रोमेरोले सन् २०२१ सम्मका लागि म्यानचेस्टर युनाइटेडसँग नयाँ करार अनुसार गरेका छन् ।  पहिलो रोजाईमा डेभिड डि गेया हुँदाहुँदै पनि उनले युनाइटेडसँग करार थप गरेका हुन् । सन् २०१५ मा युनाईटेड भित्रिएका रोमेरोले युरोप लिगको फाइनलमा उपस्थिति जनाएका थिए । सो खेलमा अयाक्सलाई २–० गोल अन्तरले हराउँदै युनाइटेडले युरोपा लिगको उपाधि पहिलोपटक जितेको थियो ।  ‘हामीकहाँ उत्कृष्ट गोलरक्षक छन् र हामी एक अर्कासगं सिकिरहेका छौ । म टिमलाई आउने सिजन अझ राम्रो बनाउन चाहन्छु,’ उनले भने । व्यवस्थापक जोसे मोउरिन्हाले पनि ३० रोमेरोलाई उत्कृष्ट र व्यावसायिक खेलाडि भनी प्रशंसा गरे । ‘उनले राम्रो खेलेका कारण  युरोपा लिगमा सफलता मिल्यो । उनको करारको नवीकरण उनको अधिकार हो,’ माउरिन्होले भने ।  ८८ पटक अर्जेन्टिनाका लागि खेलेका रोमेरोले टोलीलाई विश्वकप २०१४ को फाइनलसम्म पुर्याउन सफल भएका थिए  । तर व्यावसायिक खेलतर्फ भने उनी पछिल्ला तीनवटै क्लबमा पहिलो रोजाइमा पर्न असफल भइरहेका छन् ।  युनाइटेडले युरोपा कपमा विजय हुँदै च्याम्पियन्स लिगका लागि स्थान पक्का गरेको थियो । तर, प्रिमियर लिगमा भने क्लबले छैटौं स्थानमा चित्त बुझाउनुपर्यो ।
