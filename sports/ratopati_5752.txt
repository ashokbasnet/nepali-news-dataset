दक्षिण अफ्रिकाविरुद्ध इंग्ल्याण्डको लज्जासपद पराजय

लण्डन – दक्षिण अफ्रिकाले दोस्रो टेस्ट म्याचमा ३ सय ४० रनको ठूलो अन्तरको जित हासिल गरी इंग्ल्याण्ड विरुद्धको श्रृंखला १–१ को बराबरीमा ल्याउन सफल भएको छ । इंग्ल्याण्डले गरेको कमजोर ब्याटिङको फाइदा उठाउँदै दक्षिण अफ्रिकाले उक्त जित निकालेको हो । इंग्ल्याण्डले खेलेको पछिल्ला १३ खेलमध्ये ८ मा पराजित भएको छ । दोस्रो पारीमा इनिङ्स ४५ ओभर पनि टिक्न सकेन । घरेलु टोलीले १ सय ३३ रनमात्र बनाउन सफल भयो । इंग्ल्याण्डले पछिल्लो तीन विकेटमा कुनै रन बनाउन नसकि गुमाउन पुगेको थियो ।  क्रिस मोरिसले २ विकेट तथा भेर्नोन फिलान्डर र केशव महाराजले समान ३–३ विकेट लिए । म्यान अफ दि म्याच हुन सफल फिलान्डरले पहिलो इनिङ्समा ५४ रनका साथै २ विकेट लिएका थिए । उनले ब्याटबाट दोस्रो इनिङ्समा ४३ रनको योगफल दिए । दक्षिण अफ्रिकाले सबै क्षेत्रमा इंग्ल्याण्डमाथि दबाब कायम राखि पहिलो इनिङ्समा ९६.२ ओभर खेल्दै ३ सय ३५ रन बनाएको थियो भने दोस्रो इनिङमा ३ सय ४३ रन बनाएको थियो । इंग्ल्याण्ड भने पहिलो इनिङमा २०५ रनमा सिमित बनेको थियो ।
