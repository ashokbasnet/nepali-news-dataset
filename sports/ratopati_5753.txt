अन्तर अस्पताल फुटसल प्रतियोगिता हुने

काठमाडौँ – ह्याण्ड नेपालको आयोजनामा आगामी श्रावण ७ गतेबाट अन्तर अस्पताल फुटसल प्रतियोगिता हुने भएको छ ।आयोजक टिम सहित विभिन्न अस्पतालहरुबाट १९ वटा टिमका स्वास्थ्यकर्मीहरु बिच हुने प्रतियोगिता बानेश्वर स्थित शान्तिनगर फुटसलमा ७ गतेदेखि १४ गतेसम्म सञ्चालन हुने आयोजकले बताएको छ ।प्रतियोगिताको विजेता टोलीलाइ पुरस्कार स्वरुप नगद १ लाख रुपैयाँ प्रदान गरिने छ भने दोस्रो हुने टिमलाई ५० हजार नगद प्रदान गरिने छ । सबैभन्दा अनुशाषित टिमलाई १० हजार रुपैयाँ तथा वेष्ट प्लेयर, बेष्ट गोलकिपर, हाई स्कोरर तथा भ्यालुएबल प्लेयरलाई समान ५००० रुपैँया प्रदान गरिने छ । सर्वाधिक उमेरको खेलाडिलाई भने गिफ्ट ह्याम्पर दिइने छ । स्वस्थ रहन खेलकुद आवश्यक छ भन्ने सकारात्मक सन्देश जनतामाझ पु¥याउन उक्त प्रतियोगिता आयोजना गरिएको आयोजक सस्ंथाले जनाएको छ ।
