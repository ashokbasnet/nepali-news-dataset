केनको ह्याट्रिकसँगै लेस्टरविरुद्ध टोटनहमको आधा दर्जन गोल

ह्यारी केनले चार गोल गरेपछि टोटनहम हटस्पर्सले गत सिजनको च्याम्पियन लेस्टर सिटीलाई ६–१ को विशाल अन्तरले पराजित गरेको छ ।चेल्सीले लिग उपाधि हासिल गरे पनि टोटनहमले उत्कृष्ट खेल प्रदर्शन गर्दै यो सिजन लिगमा २५ औँ जित निकाल्न सफल भएको हो ।केनले पहिलो हाफमा एक तथा दोस्रो हाफमा ३ गोल गरे । योसँगै उनले लिगमा २६ औँ गोल पूरा गर्दै सर्वाधिक गोलकर्ता बनेका छन् । दोस्रो स्थानमा रहेका रोमेलु लुकाकुलाई २ गोलले पछि परेका छन् ।लिगको लगातार दुई सिजनमा उनले २५ गोलभन्दा बढी गोल गर्ने उनी पाँचौ खेलाडीमात्र हुन् ।उनले लेस्टरविरुद्ध सर्वाधिक १० गोल गरेका छन् भने एकै सिजनमा ३ वा सोभन्दा बढी ह्याट्रिक गर्ने पाँचौ खेलाडी हुन् ।टोटनहमका लागि अन्य दुई गोल सोन हिङ मिनले गरे ।लेस्टरका लागि एक मात्र गोल बेन चिलवेलले गरे ।लिगमा लेस्टरको यो सबैभन्दा खराब नतिजा हो । यसअघि पनि लेस्टर सन् २०११ मा म्यान्चेस्टर सिटीसँग यही गोलअन्तरले पराजित भएको हो । ३७ खेलबाट स्पर्स ८३ अंकसहित लिगको दोस्रो स्थानमा रहेको छ ।
