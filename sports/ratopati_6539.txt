ब्यवस्थित बन्दै कपिलबस्तुको बुद्धरंगशाला

कपिलवस्तु– कपिलवस्तुको जितपुरस्थित बुद्ध रगंशाला ब्यवस्थित बन्दै गएको छ । जिल्लाकै सबैभन्दा ठुलो खेल मैदानका रुपमा रहेको बुद्ध रगंशालामा स्थानीय खेलदेखि जिल्लास्तरीय खेलकुद प्रतियोगिताहरु हुदै आएका छन् ।पशु चौपायाका कारण ब्यवस्थित हुन नसकेको खेल मैदानको प्रवेशद्धारमा गेट लगाउनुका साथै चारैतर्फ तारबार गरेपछि ब्यवस्थित भएको हो । जिल्ला बिकास समिति कपिलवस्तु र बाणगंगा वेलफेयर सोसाइटीको सयुतm लगानीमा मैदानलाई ब्यवस्थित गरिएको हो । बिशेष गरेर क्रिकेट तथा फुटवल खेलका लागी यो मैदान प्राथमिकतामा पर्ने गरेको जिल्ला खेलकुद बिकास समितिका अध्यक्ष छवि रेश्मी मगरले बताए । बुद्ध रगंशालालाई अन्तराष्ट्रीय खेलकुद प्रतियोगिता हुन सक्ने गरी खेल मैदान बनाउन पहल थालेको मगरको भनाई छ । मैदानलाई आकर्षक बनाउन मैदानको चारैतर्फ अशोकका बिरुवा लगाइएको बाणगंगा वेलफेयर सोसाइटीका अध्यक्ष राजकुमार खाणले बताए । यो रंगशालामा प्रत्येक वर्ष महोत्सव आयोजना गरिन्छ । 
