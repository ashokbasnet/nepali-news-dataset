रियल छाड्न भिख माग्नुपर्यो : मोरिन्हो

क्यालिफोर्निया – म्यानचेष्टर युनाइटेडका प्रशिक्षक जोसे मोरिन्होले रियल म्याड्रिड छाड्नका लागि आफूले क्लबका अधिकारीहरुसँग भिख माग्नुपरेको बताएका छन् ।  सन् २०१३ मा सान्टियागो बर्नबेउ छाड्नका लागी आफूले बिन्ती गर्नुपरेको मोरिन्होले दाबी गरेका हुन् । रियलसँगको तीन वर्ष बिताएपछि मोरिन्होले सन् २०१३ मा आपसी समझदारीबाट क्लबसँग सम्बन्ध विच्छेद गरेका थिए ।  त्यतिबेला उनको करारमा ३ वर्ष बाकीँ नै थियो । त्यसपछि युनाइटेड आउनअघि उनी आफ्नो पूरानो क्लब चेल्सी फर्किएका थिए ।  त्यहाँबाट पनि राजीनामा दिएपछि उनी ओल्ड ट्राफोडमा आइपुगेका छन् । उनले पहिलो सिजनमा नै युनाइटेडलाई ईएफएल कप र युरोपा लिगको उपाधि दिलाउन सफल भएका थिए । ५४ वर्षिय मौरिन्होले रियलको जस्तो नियति युनाइटेडमा नहुने र आफूले उत्कुष्ट प्रदर्शन दिनेमा विश्वस्त रहेको बताएका छन् ।   
