रियललाई पराजित गर्दै बार्सिलोनालाई इन्टरनेसनल च्याम्पियन्स कपको उपाधि

मियामी - सिजनको पहिलो एल क्लासिकोमा चिरप्रतिद्वन्द्वी रियल म्याड्रिडलाई पराजित गर्दै प्रिसिजन खेलाइने इन्टरनेसनल च्याम्पियन्स कपको उपाधिमाथि कब्जा जमाएको छ ।आइतबार बिहान भएको रोमाञ्चक खेलमा बार्सिलोना ३–२ गोलअन्तरले विजयी भएको हो । हर्ड रक स्टेडियममा भएको खेलमा खेलको सात मिनेटभित्रनै रियल २–० गोलले पछि परेको थियो । लियोनेल मेस्सी र इभान र्याकिटचले गोल गर्दै बार्सिलोनालाई अग्रता दिलाएका थिए । तर, लगत्तै माटेयो कोभाचिचले गोल गर्दै बार्सिलोनासँगको दुरी कम गरेका थिए । पहिलो हाफको खेल सकिन ९ मिनेट बाँकी छँदा मार्को असेन्सियोले गोल गर्दै खेल बराबरीमा ल्याएका थिए ।खेलको दोस्रो हाफमा नेयमारको फ्रिकिकमा जेरार्ड पिकेले गोल गर्दै बार्सिलोनालाई जीत दिलाए ।योसँगै म्यान्चेस्टर सिटीलाई पछि पार्दै बार्साले उपाधिमाथि कब्जा जमायो भने रियल प्रतियोगितामा जीतविहिन रह्यो ।रियल यसअघि म्यान्चेस्टर युनाइटेड र म्यान्चेस्टर सिटीसँग पराजित भएको थियो ।उता, म्यान्चेस्टर सिटीले भने प्रिमियर लिग प्रतिद्वन्द्वी टोटनहम हटस्पर्सलाई पराजित गर्यो ।रियलविरुद्ध ४–१ को जीतले उत्साहित बनेको सिटीले फेरि उत्कृष्ट प्रदर्शन गर्दै स्पर्सलाई ३–० गोल अन्तरले हरायो ।सिटीको जीतमा जोन स्टोन, राहिम स्टर्लिङ र ब्राहिम डियाजले एक–एक गोल गरे ।  
