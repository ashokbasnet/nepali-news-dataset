अन्तरविद्यालय बास्केटबल : एचएचसीए र इनोभेटिभको वर्चश्व

काठमाडौँ – ११ औं श्रीदिवा मन्सुन मिट अन्तरविद्यालय बास्केटबल प्रतियोगितामाथि आईतबार  एचएचसीए र इनोभेटिभ विद्यालयले वर्चस्व जमाउन सफल भएका छन् । छात्रको फाइनलमा डिफेन्डिङ च्याम्पियन एचएचसीएले ज्ञान निकेतनलाई ५१–४२ हराएर उपाधि रक्षा गरेको हो । एचएचसीएका विशाल राईले १७ अंक जोडे । छात्राको फाइनलमा इनोभेटिभले आयोजक श्रीदिवा इन्टरनेसनल स्कुललाई हाडीगाउँस्थित उसैको कोर्टमा ३१–१९ ले पराजित गर्यो ।  इनोभेटिभको जितमा प्रिया दर्शीले ११ स्कोर गरिन् । छात्रमा एचएचसीएका विशाल राई तथा छात्रामा इनोभेटिभकी बिनम्र खत्री ‘मोस्ट भेलुएबल प्लेयर’ का रुपमा छनोट भए ।  आठ दिने प्रतियोगताको छात्रमा १५ तथा छात्रामा ११ टिमले लिग कम नकआउट आधारमा प्रतिस्पर्धा गरेका थिए ।  
