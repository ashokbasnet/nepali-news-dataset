बोर्ड र खेलाडीबीचको सम्बन्ध कहिले सुमधुर नबन्ने क्लार्कको चिन्ता

सिड्नी – अस्ट्रेलियाका क्रिकेट टोलीका पूर्व कप्तान माइकल क्लार्कले क्रिकेट अष्ट्रिेलिया बोर्ड र खेलाडिहरुबीचको विवादबारे चिन्ता व्यक्त गरेका छन् । बोर्ड र खेलाडिहरुबीच बढिरहेको विवादले खेलाडिहरुलाई हानी हुने र यो समाधान भए पनि उनीहरुको बोर्डसँगको सम्बन्ध पहिलेजस्तो सुमधुर नहुने सम्भावना रहेको क्लार्कले बताएका हुन् ।  धेरै महिनादेखिको वार्ता पश्चात पनि खेलाडिहरु र बोर्डबीच नयाँ करारलाई लिएर सहमति हुन सकेको छैन । यसका कारण आगामी जुनको अन्त्यमा अनुबन्ध समाप्त भए पश्चात २३० क्रिकेटरहरु बेरोजगार हुने छन् ।  क्लार्कलाई डर छ कि विवादको टुगों लागे पनि सबै कुरा पहिले जस्तो रहने छैन । ‘इमान्दारीपूर्वक भन्नु पर्दा मलाई लाग्छ यो विवाद खेलका लागि खराब छ । यसमा कुनै शंका छैन कि जे भयो, त्यसले खेलाडिहरु र बोर्डबीचको सम्बन्ध अझै खराब हुनेछ ।’
