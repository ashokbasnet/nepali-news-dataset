रंगशाला पुगेर खेलकुदमन्त्रीले भने– खेलकूद क्षेत्रबाट मुलुकको प्रतिष्ठा उचो बनाउन लागिपर्छु

काठमाडौं–युवा तथा खेलकुद मन्त्री राजेन्द्रकुमार केसीले खेलकुद क्षेत्रबाट मुलुकको प्रतिष्ठा उचो बनाउन आफू लागि पर्ने प्रतिवद्धता व्यक्त गरेका छन् । मन्त्री केसीले खेलाडीहरुको वृद्धि विकासमा आफूले जोड दिने पनि स्पष्ट पारे ।   मन्त्री भएपछि पहिलो पल्ट मंगलबार विहान काठमाडौंस्थित दशरथ रंगशालाको अवलोकन भ्रमणमा निस्किएका उनले संचारकर्मीमाझ राष्ट्रिय खेलकुद परिषदसँग आवश्यक समन्वय गरी खेलकुद क्षेत्रको विकासमा लागि पर्ने पनि उल्लेख गरे ।   मन्त्री केसीले खेलकुद मन्त्रालयको दायित्व खेल क्षेत्रको विकास गरी मुलुकको प्रतिष्ठा बढाउनु रहेको पनि स्मरण गराए ।  मन्त्री केसीले भूकम्पले क्षति पु¥याएका दशरथ रंगशालाको पुनर्निर्माणको कामलाई तीव्र गतिमा अघि बढाउने प्रतिवद्धता पनि व्यक्त गरे । 
