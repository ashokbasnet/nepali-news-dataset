मन्त्रालयले अपमान गरेको भन्दै बहिरा ओलम्पिक खेलाडीले विमानस्थल छाड्न मानेनन्

नयाँ दिल्ली – बहिराहरुको ओलम्पिक २०१७ मा विजय हासिल गरेर फर्किएका खेलाडीहरुले दिल्ली विमानस्थलबाट बाहिर आउन अस्वीकार गरेका छन् ।  प्रतियोगितामा शानदार प्रदर्शन देखाएपनि खेलकुद मन्त्रालयको तर्फबाट कुनै पनि अधिकारीहरु उनीहरुको स्वागतका लागी नआएको र उनीहरुको सम्मानका लागी कुनै प्रकारका कार्यक्रमको आयोजना नगरेको भन्दै इस्तानबुलबाट हालै मात्र फर्किएका खेलाडीहरु तथा स्टाफहरु उक्त कुराले क्रुद्ध बनेका हुन् ।  इस्तानबुलमा सम्पन्न भएको बहिराहरुको ओलम्पिकमा भारतको तर्फबाट करिब ४६ खेलाडीहरुले सहभागिता जनाएका थिए । बहिरा ओलम्पिकमा भारतले एक स्वर्ण पदकका साथै पाँच पदक हासिल गरेको थियो । तर, खेलकुद मन्त्रालयले भने खेलाडीहरुको वेवास्ता गरेको उनीहरुको आरोप छ । खेलाडीहरुको भनाई अनुसार खेल मन्त्रालयका अधिकारीहरु उनीहरुसगं कुरा गर्न समेत तयार छैनन् । ‘यदि कसैले हाम्रो कुरा सुन्न चाहँदैन भने हामी हाम्रो पदकहरु फिर्ता गरिदिने छौँ,’ उनीहरुको भनाई छ । 
