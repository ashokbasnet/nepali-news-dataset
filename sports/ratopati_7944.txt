म्याटिच र मोरिन्होको पुनर्मिलन : ४ करोड पाउण्डमा युनाइटेड भित्रिए

म्यान्चेस्टर – म्यानचेष्टर युनाईटेडले नेमाञ्जा म्याटिचलाई चेल्सीबाट ४ करोड पाउण्डमा भित्र्याएको छ । म्याटिचले युनाइटेडसँग तीन वर्षको करार अनुबन्ध गरेका हुन् । आफ्नो नयाँ अनुबन्धको प्रशिक्षक जोसे मोरिन्होले खुलेर प्रशंशा गरेका छन् । मोरिन्होले म्याटिचमा एक फुटबलरमा हुनुपर्ने सम्पुर्ण गुणहरु रहेको बताए ।‘उनी महत्वाकाँक्षी, इमान्दर छन् भने हरेक खेलमा राम्रो प्रदर्शन गर्ने गरेका छन् ।  युनाईटेडमा यो सिजन भित्रिने म्याटिच तेस्रो खेलाडि हुन् । युनाइटेडले यसअघि ३.१ करोड पाउण्डमा बेनफिकाका डिफेन्डर भिक्टर लिन्डेलोफ र ७.५ करोड पाउण्डमा एभर्टनका स्ट्राइकर रोमेलु लुकालुलाई क्लबमा भित्र्याइसकेको छ ।  २८ वर्षिय सर्बियाका मिडफिल्डले मोरिन्होसँग फेरि पनि काम गर्न पाउनु आफ्ना लागी सुनौलो अवसर भएको बताएका छन् । गत सिजन चेल्सीलाई प्रिमियर लिग उपाधि दिलाउन उनले ३५ खेलमा सहभागिता जनाएका थिए ।
