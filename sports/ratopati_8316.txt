सचिनसँग कोहलीको तुलना गर्न सकिँदैन : युसुफ

काठमाडौँ – पकिस्तानका पूर्व ब्याट्सम्यान मोहम्मद युसुफले भारतीय कप्तान विराट कोहलीलाई सचिन तेन्दुलकर र राहुल द«विडजस्तै महान् खेलाडिहरुको स्तरमा राख्न नसकिने बताएका छन् । हालको क्रिकेटको स्तर र विगतको क्रिकेट स्तर कदापी बराबर हुन नसक्ने उनले बताएका हुन् ।उनले विराट कोहली धेरै राम्रो ब्याट्सम्यान भएको र आफू उनले खेलेको हेर्न मन पराउने बचाए पनि आफूलाई अझै पनि उनी तेन्दुल्कर, द्रविड र लक्ष्मण सरहका खेलाडि नभएको बताए । सन् १९९८ र २०१० का बीच ९० टेष्ट र २८८ एक दिवसीय म्याच खेलेका ४२ वर्षीय युसुफले दुबै खालका म्याचहरु गरी ३९ शतक र ९७ अर्धशतक जोडेर १७२५० रन बनाएका छन्  ।उनी भन्छन्, ‘हाल अष्ट्रेलियामा भएका बलरहरु हेर्ने हो भने उनीहरुसँग ग्लेन म्याकग्रा तथा शेन वार्नको बराबरीका खेलाडिहरु छैनन् । भारतसँग अनिल कुम्बले, श्रीनाथ र अरु राम्रा बलरहरु थिए । दक्षिण अफ्रिका र वेष्ट इन्डिजको बलिङ आक्रमण पनि बलियो थियो जबकि श्रीलंका मुथैया मुरलीधरन माथि निर्भर थियो ।’युसुफले भने, ‘ब्याट्सम्यानहरुको लागी सहज स्थित बनाउनका लागी अहिले नियमहरुमा पनि फेरबदल गरियो ।यसका साथै आजकल पिच पनि ब्याटिङको अनुकुल बनाइएको छ । मैले खेल्ने बेला अष्ट्रेलिया, इंग्ल्याण्ड, वेष्ट ईण्डिज र दक्षिण अफ्रिकामा छुट्टा छुट्टै तरिकाको पिचको सामना गर्नुपथ्र्यो तर आजकल सबै मैदानमा लगभग उस्तै पिचहरु छन् ।’  
