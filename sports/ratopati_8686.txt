बिदाई खेलमा बोल्टलाई स्तब्ध बनाउँदै गाट्लिनलाई १ सय मिटरमा स्वर्ण

लण्डन – विश्व किर्तिमानी धावक उसेन बोल्टलाई स्तब्ध बनाउँदै विवादीत खेलाडी जस्टिन गाट्लिनले विश्व एथ्लेटिक्स च्याम्पियनसीपको १ सय मिटर प्रतिस्पर्धामा स्वर्ण हासिल गर्न सफल भएका छन् । अन्तिम प्रतियोगितामा बोल्ट काँस्य पदकमा सिमित भएका छन् ।२१ वर्षीय क्रिस्टियन कोलमानले दोस्रो स्थान हासिल गरे ।३५ वर्षीय गाट्लिन दुई पटक डोबिङका लागि प्रतिबन्धित भइसकेका छन् । उनले ९.९२ सेकेण्डमा रेस पुरा गरे भने ९.९४ मा रेस पूरा गर्दै कोलमानले विश्वकिर्तिमानी धावकलाई रोक्न सफल भए ।वोल्टले करियरको २० औँ स्वर्ण हात पार्ने धेरैले आशा गरे पनि गाट्लिनले उनको बिदाई खेलमा निराश बनाइदिए ।सन् २००४ को ओलम्पिकमा १०० मिटर च्याम्पियन तथा सन् २००५ मा डबल विश्व च्याम्पियन गाट्लिनविरुद्ध यो प्रतियोगितामा दर्शकहरुले हुटिङ गरेका थिए । उनको विवादीत छविको कारण गाट्लिनले जीत पनि स्टेडियम उसेन बोल्टको नाम गुञ्जिएको थियो ।    
