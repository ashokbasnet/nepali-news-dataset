श्रीलंकाली भूमिमा भारतको पहिलो इनिङसहितको जीत, सिरिजमाथि कब्जा

कोलम्बो – पहिलो टेस्टमा श्रीलंकाविरुद्ध अहिलेसम्मकै सबैभन्दा ठूलो अन्तरको जीत हासिल गरेको भारतले दोस्रो टेस्टमा अर्को किर्तिमान बनाउन सफल भएको छ ।दोस्रो टेस्टमा एक इनिङ र ५३ रनले श्रीलंकालाई पराजित गर्दै भारतले उसैको भूमिमा पहिलो पटक इनिङसहितको जीत हासिल गरेको हो । भारतले पहिलो ब्याटिङ गर्दै प्रस्तुत गरेको ६२२ रनको विशाल लक्ष्य पछ््याउने क्रममा श्रीलंका दोस्रो इनिङमा ३ सय ८६ रनमा समेटिएपछि इनिङको हार बेहोर्न बाध्य भएको हो ।पहिलो इनिङमा मात्र १८३ रनमा समेटिएको श्रीलंकाले दोस्रो इनिङमा भने सुधारिएको खेल प्रदर्शन गरेको थियो ।ओपनर दिमुथ करुणारत्नेले १ सय ४१ रन बनाउँदै श्रीलंकाको संघर्षलाई कायम राखे पनि उनी आउट भएपछि श्रीलंकाको पारी एकपछि अर्को गर्दै धर्मराएको थियो ।उनलाई कुशल मेन्डिसले ११० रन बनाएर राम्रो साथ थिए भने पूर्व कप्तान एन्जेलो म्याथ्युजले पनि ३६ रन बनाए ।भारतका लागि रविन्द्र जडेजाले ५ विकेट लिए भने हार्दिक पाण्डेय र रविचन्द्र आश्विनले २–२ विकेट लिए ।पहिलो पारीमा ७० रन बनाउनका साथै खेलमा ७ विकेट लिन सफल जडेजा म्यान अफ द म्याच घोषित भए ।योसँगै भारतले तीन टेस्टको सिरिज २–० ले आफ्नो पक्षमा पार्न सफल भएको छ ।तेस्रो टेस्ट अगस्त १२ देखि पालकेले अन्तर्राष्ट्रिय मैदानमा हुनेछ ।
