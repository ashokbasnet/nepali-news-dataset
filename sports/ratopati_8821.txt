आयोजक नेदरल्याण्डलाई युरो २०१७ को उपाधि

नेदरल्याण्ड – आफ्नो घरेलु मैदानमा डेनमार्कलाई रोमाञ्चक खेलमा पराजित गर्दै नेदरल्याण्डले महिला युरो २०१७ को उपाधि जितेको छ । नेदरल्याण्डको महिला टोलीले अन्तर्राष्ट्रिय उपाधि जितेको यो पहिलो अवसर हो ।खेलमा डेनमार्कले नाडिया नदिमको पेनाल्टीको मद्दतले अग्रता लिए पनि डच टोलीले आर्सनलकी भिभियन मेडेमाको गोलको मद्दतले खेल बराबरी गरेको थियो ।त्यसपछि लाइकी मार्टिन्सले आयोजक टोलीलाई २० यार्ड टाढाबाट गोल गर्दै अग्रता दिलाएकी थिइन् । तर, डेनमार्ककी पर्निल हार्डरले गोल गर्दै खेल २–२ को बराबरीमा ल्याइन् ।खेलको दोस्रो हाफमा डच कप्तान शेरिडा स्पीटसेले फ्रिककबाट गोल गर्दै टोलीलाई अग्रता दिाइन् भने मेडेमाले अर्को गोल थप्दै नेदरल्याण्डलाई ४–२ को जित दिलाइन् ।आश्चर्यजनकरुपमा फाइनलमा पुगेको डेनमार्कले खेलको अन्त्यतिर खेलमा फर्कने प्रयास गरे पनि त्यो सफल हुन सकेन ।नेदरल्याण्ड यसअघि कुनै पनि मुख्य प्रतियोगिताको फाइनलसम्म पुग्न सकेको थिएन । डच टोली पछिल्लो पटक सन् २००९ मा युरोपियन च्याम्पियनसीपको फाइनलसम्म पुगेको थियो ।    यो प्रतियोगितामा भने डच टोली अपराजित रहेको थियो । फाइनलअघि टोलीले पाँच खेलमा मात्र एक गोल खाएको थियो । यो प्रतियोगिता जित्ने नेदरल्याण्ड चौँथो टोली हो । यसअघि यो प्रतियोगितामा जर्मनीले २२ वर्ष अधिपत्य जमाएको थियो ।प्रतियोगिताको गोल्डन बुट इंग्ल्याण्डकी जोडी टेलरले जितिन् । उनले प्रतियोगितामा पाँच गोल गर्न सफल भइन् । डच टोलीबाट बार्सिलोनाकी विंगर मार्टिन्स प्रतियोगिताकी उत्कृष्ट खेलाडी घोषित भइन् ।
