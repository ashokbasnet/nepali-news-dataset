अन्तिम टेस्टमा जडेजा प्रतिबन्धित

कोलम्बो । भारतीय स्पीनर रविन्द्र जडेजा श्रीलंकाविरुद्धको अन्तिम तथा तेस्रो टेस्टका लागि प्रतिबन्धित भएका छन् ।  आचारसंहिता ताड्दै पछिल्ला २४ महिनामा ६ डिमेरिट अंक बटुलेपछि जडेजाले प्रतिबन्ध खेप्नु परेको हो ।कोलम्बो टेस्टअघि जडेजाले तीन डिमेरिट अंक बटुलेका थिए । सन् २०१६ मा इन्दौरमा भएको टेस्टमा पिचमा कुदेका कारण उनलाई सो अंक दिइएको थियो । दोस्रो टेस्टको दोस्रो टेस्टको ५८ औँ ओभरमा श्रीलंकाविरुद्ध गरेको उनको व्यवहारको कारण आइसीसीले उनलाई कारवाही गरेको हो ।आफूले गरेको बलिङमा फिल्डिङ गर्दै जडेजाले श्रीलंकाली ब्याटसम्यान मलिन्दा पुष्पकुमारामाथि खतरनाक तरिकाले बल फोलेको मैदानमा रहेका अम्पायर रड टकर र ब्रुस अक्सनफोर्डको निश्कर्ष छ । उनीहरुले जडेजाले खेलाडीहरुको नियम २.२.८ उल्लंघन गरेको बताएका छन् ।जडेजाले आरोप स्वीकार गर्दै प्रतिबन्ध स्वीकार गरेका छन् ।
