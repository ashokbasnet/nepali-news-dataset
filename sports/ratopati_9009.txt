रियलले बेललाई बेच्न चाहे युनाइटेडले किन्छ : मोरिन्हो

म्यान्चेस्टर । यदी रियल म्याड्रिडले वेल्सका स्टार गेराथ बेललाई बेच्न चाहे युनाइटेडले उनलाई किन्ने प्रशिक्षक जोसे मोरिन्होले बताएका छन् ।युनाइटेडले मंगलबार युइएफए सुपरकपमा रियलको सामना गर्दैछ । यही बीचमा रियलमा बेलको भविष्यबारे धेरै अड्कलबाजीहरु भइरहेका छन् ।स्पेनिस पत्रिका डन बालोनका अनुसार रियलले  मोनाकोका युवा सेनसेशन काइलियान एमबापेलाई भित्र्याउन कुनै खेलाडीलाई बेच्न चाहे बेल ओल्ड ट्राफोड जान तयार रहेका छन् ।मोरिन्होले खेलअघिको पत्रकार सम्मेलनमा बोल्दै यो कुरा अहिले आफूलाई सम्भव नभएको लागे पनि आफ्नो आँखा मेसेडोनियाको राजधानीमा हुने खेलमा रियलको टिमसीटमा हुने बताए ।‘यदी उनी भोलिको खेलमा खेल्नेछन् भने म बेललाई अनुबन्ध गर्ने सोच्दिन किनभने उनी अझै पनि प्रशिक्षक र क्लबको योजनाभित्र नै रहेका छन् र उनी पनि रियलमा रहने छन्,’ मोरिन्होले भने ।‘यदी उनी क्लबको योजनामा छैनन् र नयाँ खेलाडीले उनलाई विस्थापित गर्नेछन् भने म उनलाई अर्को तर्फ पर्खेर बसिरहेको हुनेछु,’ उनको भनाई थियो ।   
