काउन्टिन्होले भने, ‘म लिभरपुल छाड्न चाहन्छु’

लण्डन । लिभरपुलका मिडफिल्डर फिलिपे काउन्टिन्हाले आफूले क्लब छाड्न चाहेको जानकारी दिएका छन् । प्रिमियर लिग क्लबले ब्राजिलियन मिडफिल्डर बिक्रीका लागि नभएको भन्ने वक्तव्य जारी गरेको केही घण्टापछि नै उनले सो कुरा बताएका हुन् ।मिडिया रिपोर्टका अनुसार काउन्टिन्होले इमेलबाट क्लब छाड्ने इच्छाबारे जानकारी दिएका थिए । क्लबले उनको आग्रहलाई अस्वीकार गरेको छ ।बुधबार मात्र लिभरपुलले २५ वर्षीय खेलाडीका लागि बार्सिलोनाले गरेको ९ करोड पाउण्डको अफर अस्वीकार गरेको थियो ।शुक्रबार क्लबमा मालिकहरु वक्तव्य जारी गर्दै काउन्टिन्होका लागि कुनै पनि अफर स्वीकार्य नुहने बताएका थिए ।सन् २०१३ मा इन्टर मिलानबाट ८५ लाख पाउण्डमा लिभरपुल आए यता काउन्टिन्होले गत जनवरीमा क्लबसँग लागि नयाँ ५ वर्षे करार गरेका थिए ।  
