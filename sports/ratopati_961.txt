च्याम्पियन्स ट्रफी : १० बर्षपछि आइतवार भिड्दैछन् भारत र पाकिस्तान, कसले मार्ला बाजी ?

 काठमाडौं - च्याम्पियन्स ट्रफी क्रिकेटको फाइनलमा आइतवार भारत र पाकिस्तानवीच भीडन्त हुँदैछ । डिफेन्डिङ च्याम्पियन भारतले सेमिफाइनलमा बिहीबार बंगलादेशलाई ९ विकेटले हराएर च्याम्पियन्स ट्रफी क्रिकेटको फाइनलमा चिरपरिचित प्रतिद्वन्द्वी पाकिस्तानसँग प्रतिस्पर्धा गर्ने पक्का गरेको थियो । फाइनल आइतवारओभलमा हुँदैछ ।  पहिलो पटक च्याम्पियन्स ट्रफी क्रिकेटको फाइनल खेल्दैछन् यी दुई टीम ।  आइसीसी टुर्नामेन्टमा भारत पाकिस्तान यो दोस्रो पटक फाइनल खेल हुँदैछ । यस अघि दक्षिण अफ्रिकामा भएको वल्र्डकपमा भारत पाकिस्तानवीच फाइनल भीडन्त भएको थियो । उनीहरुबीच १० बर्षपछि आमने सामने हुँदैछ । 
