च्याम्पियन्स ट्रफीले जुटाएको २० करोड दर्शकको आज टुट्न सक्छ रेकर्ड

 काठमाडौं - भारत र पाकिस्तानवीच ४ जुनमा च्याम्पियन्स ट्रफी क्रिकेटमा भएको खेलमा भारतमा मात्र २० करोड दर्शक जोडिएका थिए । दर्शकमाथि निगरानी राख्ने संस्था बीएआरसी इंडियाका अनुसार आजको फाइनल खेलमा यो रेकर्ड टुटन सक्छ । आइतवार दुई देशबीच फाइनल खेल हुँदैछ । २० करोड मानिसले हेरेको च्याम्पियन्स ट्रफी इतिहासमा पहिलो खेल हो । त्यसो त भारत पाकिस्तान खेलमा सधै धेरै दर्शक रहने अपेक्षा पनि गरिन्छ ।   डिफेन्डिङ च्याम्पियन भारतले सेमिफाइनलमा बिहीबार बंगलादेशलाई ९ विकेटले हराएर च्याम्पियन्स ट्रफी क्रिकेटको फाइनलमा चिरपरिचित प्रतिद्वन्द्वी पाकिस्तानसँग प्रतिस्पर्धा गर्ने पक्का गरेको थियो । फाइनल आइतवार ओभलमा हुँदैछ ।  पहिलो पटक च्याम्पियन्स ट्रफी क्रिकेटको फाइनल खेल्दैछन् यी दुई टीम ।  आइसीसी टुर्नामेन्टमा भारत पाकिस्तान यो दोस्रो पटक फाइनल खेल हुँदैछ । यस अघि दक्षिण अफ्रिकामा भएको वल्र्डकपमा भारत पाकिस्तानवीच फाइनल भीडन्त भएको थियो । उनीहरुबीच १० बर्षपछि आमने सामने हुँदैछ । 
