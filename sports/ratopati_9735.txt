९ खेलाडीमा सिमित च्याम्पियन चेल्सी पहिलो खेलमा नै पराजित

लण्डन । प्रिमियर लिगको उपाधि रक्षामा च्याम्पियन चेल्सीलाई पहिलो खेलमा धक्का लागेको छ । ९ खेलाडीमा सिमित बनेको चेल्सी आफ्नै घरेलु मैदानमा २–३ गोलअन्तरले बर्नलीसँग स्तब्ध बनेको हो ।खेलको १४ औँ मिनेटमा स्टेभेन डिफोरलाई खतरनाक फल हानेपछि कप्तान ग्यारी केहिलले रातो कार्ड पाएका थिए ।  १० खेलाडीमासिमित भएको चेल्सीविरुद्ध बर्नलीले उत्कृष्ट प्रदर्शन गर्दै पहिलो हाफमा तीनवटा गोल गर्यो । साम भोक्स र स्टेफेन वार्डले क्रमशः दुई तथा एक गोल गर्दै टोलीलाई हाफ टाइमसम्म ३–० को अग्रता दिलाए ।दोस्रो हाफमा बेन्चबाट मैदान प्रवेश गरेको केही मिनेटमा नै अल्भारो मोराटाले गोल गर्दै चेल्सीलाई खेलमा फर्कने आश दिलाए ।तर, पछि उनैको कारण आन्द्रेस क्रिस्टियनको गोल रद्द हुन हुन पुगेको थियो । गोलतर्फ अग्रसर बललाई अफसाइड पोजिसनबाट छुँदा गोल रद्द हुन पुग्यो ।त्यसपछि सिसके फाब्रिगासले पनि दोस्रो पहेँलो कार्ड खाँदै मैदान छाड्न परेपछि चेल्सी थप दबाबमा पर्यो । खेलको अन्त्यतिर मोराटाको पासमा डेभिड लुइजले थप एक गोल गरे पनि चेल्सी खेलमा फर्कन सकेन ।योसँगै प्रिमियर लिग च्याम्पियन बनेर नयाँ सिजनको खेल गुमाउने चेल्सी दोस्रो टोली बनेको छ । अघिल्लो सिजन लेस्टर सिटीले पनि यस्तै नियति भोग्न परेको थियो । त्यस्तै डिफिन्डिङ च्याम्पियनले पहिलो खेलमा नै तीन गोल खाएको पनि यो पहिलो अवसर हो ।हिजै भएको अन्य खेलमा म्यान्चेस्टर सिटीले नवप्रवेशी ब्राइटनमाथि २–० को संघर्षपूर्ण जीत निकालेको छ ।सिटीलाई जित दिलाउन सर्जियो एगुएरोले खेलको ७० औँ मिनेटमा गोल गरे भने लेविस डंकले आत्मघाती गोल गरेका थिए ।उता, लिभरपुल भने इन्जुरी समयमा गोल खाँदै वार्टफोर्डसँग ३–३ को बराबरीमा रोकिएको छ ।निकै रोमाञ्चक बनेको खेलमा लिभरपुल स्टेफानो ओकाकाको गोलको मद्दले आठ मिनेटमा नै पछि परेको थियो ।त्यसपछि साडियो माने गोल गर्दै खेल बराबरीमा ल्याए पनि लगत्तै अब्डोलाये डोकुरले गोल गर्दै वार्टफोर्डलाई पुनः अग्रता दिलाए ।खेलको दोस्रो हाफमा भने लिभरपुलले रोबर्टो फर्मिन्होको पोनाल्टी तथा मोहमद सलाहको गोलको मद्दतले ३–२ को अग्रता लियो ।जीततर्फ अग्रसर बनिरहेको लिभरपुल विरुद्ध मिगेल ब्राइटसले ९३ औँ मिनेटमा गोल गर्दै खेल बराबरी गरे ।उता, वेयन रुनीको एक मात्र गोलको मद्दतले स्टोक सिटीलाई हराएको  ।  
