दाङमा सर्वाधिक राशीको राष्ट्रिय  क्रिकेट प्रतियोगिता हुने

दाङ–  क्रिकेट संघ दाङको आयोजनामा प्रदेश न ५ कै सर्वाधिक राशीको क्रिकेट प्रतियोगिता हुने भएको छ । दाङ जिल्ला क्रिकेट संघले आइतबार घोराहीमा पत्रकार सम्मेलन गरि आगामी असोज २१ गते देखि प्रतियोगिता सञ्चालन गर्न लागेको दाङ जिल्ला क्रिकेट संघका अध्यक्ष प्रदीप मजगैयाले जानकारी दिए । उनका अनुसार प्रतियोगितामा राष्ट्रिय तथा अन्तर्राष्ट्रिय खेलाडीहरुको सहभागीता हुनेछ । प्रतियोगितामा नेपाल भरबाट १० वटा टिमहरु सहभागी हुने छन् । प्रतियोगितामा प्रथम हुनेले १ लाख १० हजार नगदसहित शिल्ड मेडल प्रमाणपत्र र आकर्षक उपहार पाउने छन् भने दोश्रो हुने टिमले ५० हजार नगदसहित शिल्ड मेडल प्राप्त गर्ने छन् ।   
