बल्ल पीएजसीको टोलीमा नेयमारको नाम

पेरिस । ब्राजिलियन स्टार खेलाडी नेयमार पहिलो पटक पेरिस सेन्ट जर्मेनको टोलीमा समावेश भएका छन् । विश्व किर्तिमानी रकममा बार्सिलोनाबाट पीएजी भित्रिएका नेयमारले लिग वानमा आइतबार हुने गुइनगाम्पविरुद्धको खेलमा डेब्यु गर्न लागेका हुन् ।२२.२ करोड युरोमा पीएसजी भित्रिएका नेयमारको अनुबन्धको अन्तर्राष्ट्रिय ट्रान्सफर सर्टिफिकेट फ्रेन्च फुटबल फेडेरेसनलाई बुझाए पछि उनले  क्लबका लागि खेल्ने अनुमति पाएका हुन् । शुक्रबार क्लबले नेयमारले खेल्नका लागि अनुमति पाएको जनाएको थियो ।२५ वर्षीय खेलाडीले लिग वानमा एमिन्सविरुद्ध पीएसजीको पहिलो खेल गुमाएका थिए । उक्त खेलमा पीएसजी २–० ले विजयी बनेको थियो ।
