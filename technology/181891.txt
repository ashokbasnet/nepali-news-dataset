दैवी प्रकोप पीडितलाई टेलिकमको दुई करोड सहयोग
६ भदौ काठमाडौं । दूरसञ्चार सेवा प्रदायक कम्पनी नेपाल टेलिकमले दैवी प्रकोप पीडितलाई दुई करोड रुपैयाँ सहयोग गरेको छ । टेलिकमका अध्यक्ष एवं सञ्चार सचिव सुनिल बहादुर मल्लले दुई करोड रुपैयाँको चेक प्रधानमन्त्री सुशील कोइरालालाई हस्तान्तरण गरे ।
उक्त रकम प्रधानमन्त्री दैबी प्रकोप उद्धार कोषमार्फत पीडितहरुलाई खर्च गरिने छ ।  टेलिकमका कामु कार्यकारी निर्देशक बुद्धिप्रसाद आचार्यका अनुसार टेलिकमका कर्मचारीहरुको तर्फबाट ३५ लाख रुपैयाँ, सञ्चालक समितिका सदस्यहरुको तर्फबाट २५ हजार रुपैयाँ र बाँकी टेलिकमको कोषबाट रकम संकलन गरी रकम प्रदान गरिएको हो ।
सहयोग रकम बुझ्दै प्रधानमन्त्री कोइरालाले प्राकृतिक प्रकोप पीडितको उद्धार, राहत र पुनरस्थापनामा सबै क्षेत्रबाट स्वतस्फूर्त रुपमा प्राप्त आर्थिक सहयोगप्रति कृतज्ञता प्रकट गरे । उनलेे आवश्यक पर्दा नेपालीहरु तन, मन र धन सबै कुराले  सहयोग गर्न तयार छन् भन्ने सिद्ध भएको बताए ।

