३ करोड प्रयोगकर्ता भएको ‘सेक्सी एप’माथि प्रतिबन्ध
आफ्नो एपलाई चर्चित बनाउनका लागि यौनसम्बन्धि अश्लील, अनैतिक तथा गलत समाचार दिने गरेको अभियोगमा चीनको एक चर्चित स्मार्टफोन एपमाथि प्रतिबन्ध लागेको छ ।
 चीनको सांघाइमा रहेको कम्पनीले विकाश गरेको युजिया एपले युवायुवतीमा अश्लीलता फैलाएको र गलत खालका कामुक समाचार दिएको भन्दै सांघाइको स्टेट इन्टरनेट सूचना कार्यालयले उक्त एपलाई चीनभर बिक्रि गर्न नपाउने गरी प्रतिबन्ध लगाएको छ ।
युवायुवतीलाई भेटघाट गर्नका लागि सजिलो बनाउने दाबी गरिएको उक्त एपमा विभिन्न खाले यौनिक तथा कामूक समाचारहरु दिने गरिएको थियो । जसमध्ये ‘भ्रमणका लागि सरीर’ शीर्षको एक समाचारमा एकजना युवतीले आफ्नो यौनिकताकै उपयोग गरी अस्थायी ब्वायप|mेण्ड बनाएर सित्तैमा देश भ्रमण गरेको उल्लेख गरिएको थियो । ती युवतीले युजिया एपमार्फत नै ती अस्थायी प्रेमी भेटेको दाबी गरिएको थियो ।
त्यस्तै २१ वर्षे युवक र १९ वर्षकी युवतीले आपतकालीन उद्धार पर्खिरहेको बेला सोही एपमार्फत भेटघाट भई यौन सम्बन्ध कायम गरेको स्टोरी समेत प्रकाशित गरिएको थियो ।
यी दुबै समाचार इन्टरनेटमा खुबै चर्चित बनेका थिए र चिनिया पत्रपत्रिकाले पनि प्रमुखताका साथ प्रकाशित गरेका थिए ।
त्यसपछि इन्टरनेट सम्बन्धि नियामक निकाय स्टेट इन्टरनेट सूचना कार्यालयको ध्यानाकर्षण भएको थियो । कार्यालयले उक्त एपलाई चर्चित बनाउनका लागि कम्पनीले गलत तथा अनैतिक खालका सामाग्री प्रकाशित गरेको र प्रबर्धनको सीमा नाघेको ठहर गरेको छ ।
एप निर्माता कम्पनीले गल्ती स्विकार गरी यो विषयलाई टुंगोमा पूराउने प्रतिबद्धता जनाएको छ ।
स्मरण रहोस् युजिया एपका ३ करोड प्रयोगकर्ता छन् । जसमध्ये अधिकांस १५ देखि २५ वर्ष उमेरका रहेका छन् ।
यो एपको वेबसाइटमा सेक्स तथा सम्बन्धका बारेमा टिप्स दिइएको छ । त्यस्ता टिप्समध्ये युवकहरुले युवतीलाई कसरी पट्याउने भन्ने ३ चरणको मार्गदर्शन समेत समावेश रहेका सांघाइ डेलीले जनाएको छ ।

