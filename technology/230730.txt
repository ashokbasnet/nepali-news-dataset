तीस दिनमा भ्वाइस सेवाका ग्राहक दुई लाख बढे, डाटाका एक लाख

नविन अर्याल
४ माघ, काठमाडौं । सूचना प्रविधिको पहुाचमा आउने नेपालीहरुको संख्या उच्च दरले बढ्दै गइरहेको छ । नेपाल दूरसञ्चार प्राधिकरणको पछिल्लो आंकडाअनुसार एक महिनामा भ्वाइस सेवा लिने ग्राहक २ लाख ११ हजार र इन्टरनेट सेवाका १ लाख १० हजार ग्राहक बढेका छन् ।
कर्तिक मसान्तसम्म भ्वाइस सेवाका ग्राहक २ करोड ५५ लाख ४० हजार ७ सय ७७ पुगेका छन् । असोज मसान्तसम्म यो संख्या २ करोड ५३ लाख २९ हजार ३७ रहेको थियो ।
भ्वाइस सेवा लिने ग्राहक बढेसागै कुल जनसंख्याको ९६.४० प्रतिशतको पहुाचमा भ्वाइस सेवा पुगेको छ । असोज मसान्तसम्म ९५.५८ प्रतिशत जनसंख्याको पहुाचमा भ्वाइस सेवा पुगेको आंकडा प्राधिकरणले सार्वजनिक गरेको थियो ।
इन्टरनेट प्रयोगकर्ताको संख्या पनि एक महिनाको अवधिमा ०.४२ प्रतिशतले बढेका छन् । असोज मसान्तसम्म ९३ लाख ४८ हजार ८ सय ५६ जनाको पहुाचमा इन्टरनेट सेवा पुगेकोमा कार्तिक मसान्तसम्म यो संख्या बढेर ९४ लाख ५९ हजार ६ सय जना पुगेका छन् ।
कर्तिक मसान्तसम्मको आंकडा अनुसार कुल जनसंख्याको ३५.७० प्रतिशत इन्टरनेट सेवामा आवद्ध भइसकेका छन् । असोज मसान्तसम्म ३५.२८ प्रतिशत जनसंख्या इन्टरनेट सेवामा आवद्ध थिए ।
भ्वाइस सेवा लिने ग्राहक संख्या



सेवाको किसिम
असोजसम्म
कार्तिकसम्म
बृद्धि


फिक्स्ड
८,३४,१३७
८,३५,५८१
१,४४४


मोबाइल
२,२६,७५,०२४
२,२८,५०,५१६
१,७५,४९२


अन्य
१८,१९,८७६
१८,५४,६८०
३४,८०४


कुल ग्राहक
२,५३,२९,०३७
२,५५,४०,७७७
२,११,७४०


जनसंख्याको हिस्सा
९५.५८ प्रतिशत
९६.४० प्रतिशत
०.८२



मोबाइल इन्टरनेटले आइएसपीका ग्राहक घटे
प्राधिकरणको तथ्यांकले मोबाइलबाट इन्टरनेट चलाउने ग्राहकहरुको संख्या हृवात्तै बढेको देखाउाछ । जसले गर्दा टेलिकमको एडीएसएल सेवा र इन्टरनेट सर्भिस प्रोभाइडर (आइएसपी) का ग्राहकहरु उल्लेख्य मात्रामा घटेका छन् ।
असोज महिनाको तुलनामा कार्तिक महिनासम्म मोबाइलबाट इन्टरनेट चलाउने ग्राहक १ लाख २५ हजार १२ जना बढेका छन् भने डायलअप, वायरलेस मोडियम तथा अप्टिकल फाइवर इथरनेट र एडीएसएलका ग्राहक क्रमशः ४ हजार २ सय ८७, २७ हजार १ सय ९७ र १ हजार ७ सय ७९ जना घटेका छन् ।
कार्तिक महिनासम्म ९४ लाख ५९ हजार ६ सय जना इन्टरनेट सेवाको पहुाचमा आएका छन् । जुन संख्या असोज महिनासम्मको तुलनामा १ लाख १० हजार ७ सय ४४ जनाले बढी हो । असोज मसान्तसम्म ९३ लाख ४८ हजार ८ सय ५६ जना इन्टरनेट सेवामा आवद्ध थिए ।
कार्तिक मसान्तसम्म कुल जनसंख्याको ३५.७० प्रतिशत जनसंख्या इन्टरनेटको पहुाचमा आइसकेका छन् । असोजसम्म ३५.२८ प्रतिशतको पहुाचमा इन्टरनेट सेवा पुगेको थियो ।
आइएसपीका ग्राहकहरु घटेपछि डायलअप इन्टरनेट सेवा लिन ग्राहक असोजमा १४ हजार ८ सय ६ रहेकोमा कार्तिकमा १० हजार ५ सय १९ जनामा सिमित हुन पुगेको छ ।
त्यस्तै, वायरलेस मोडियम, अप्टिकल फाइबरका ग्राहक पनि २७ हजार १ सय २९ जनाले घटेर ३७ हजार १ सय ६ जनामा झरेका छन् । असोजमा यो सेवा लिने ग्राहक ६४ हजार ३ सय ३ जना रहेका थिए ।
नेपाल टेलिकमका एडीएसल सेवाका ग्राहक पनि घटेका छन् । असोजमा यो सेवाका ग्राहक १ लाख ३७ हजार ५३ जना रहेकोमा कार्तिकमा आइपुग्दा १ हजार ७ सय ७९ जनाले घटेर १ लाख ३५ हजार २ सय ७४ जनामा सिमित हुन पुगेको छ ।
यस अवधिमा सिडिएमए र इभिडियोका ग्राहकमा कुनै थपघट भएको छैन भने वाइम्याक्सका ग्राहक ४ स ३९ जनाले बढेका छन् । कार्तिकमा भिस्याट बेस्ड इन्टरनेटका ग्राहक १३ जना पुगेका छन् ।
केवल मोडियमका ग्राहक असोजको तुलनामा कार्तिकमा १८ हजार ५ सय ३४ जनाले बढेर ५२ हजार पुगेका छन् ।
भ्वाइस सेवा : कसको कति हिस्सा
कार्तिक मसान्तसम्म फिक्स्ड सेवाका ग्राहकहरु ८ लाख ३५ हजार ५ सय ८१ पुगेका छन् । जुन असोज महिनाको तुलनामा १ हजार ४ सय ४४ जनाले बढी हो ।
त्यसैगरि, मोबाइल सेवाका ग्राहक एक महिनामा १ लाख ७५ हजार ४ सय ९२ जना बढेका छन् । प्राधिकरणका अनुसार मंसिरमा २ करोड २६ लाख ७५ हजार २४ जना मोबाइलका ग्राहक रहेकोमा कार्तिकमा बढेर २ करोड २८ लाख ५० हजार ५ सय १६ ग्राहक पुगेका छन् ।
कार्तिकसम्म मोबाइल सेवा लिने कुल ग्राहकमध्ये नेपाल टेलिकमका १ करोड ७ लाख ७१ हजार ५ सय २८ रहेका छन् भने एनसेलका एक करोड २० लाख ७८ हजार ९ सय ८८ रहेका छन् ।
अन्य सेवा प्रदायकका ग्राहकहरु पनि ३४ हजार ८ सय ४ जनाले बढेर १८ लाख ५४ हजार ६ सय ८० पुगेका छन् ।
इन्टरनेट/डाटा सेवा लिने ग्राहक



सेवा
असोजसम्म
कार्तिकसम्म
वृद्धि


डायलअप
१४,८०६
१०,५१९
(४,२८७)


वायरलेस मोडियम, अप्टिकल फाइवर इथरनेट
६४,३०३
३७,१०६
(२७,१९७)


केवल मोडियम
३४,२८०
५२,८१४
१८,५३४


एडीएसएल
१,३७,०५३
१,३५,२७४
(१७७९)


जीपीआरएस, इडिजीइ, सीडीएमए
८८,९४,७९२
९०,१९,८१३
१,२५,०१२


सीडीएमए १एक्स, इभिडियो
१,९३,३१७
१,९३,३१७
०


वाइम्याक्स
१०,३०५
१०,७४४
४३९


भिस्याट बेस्ड इन्टरनेट

१३
१३


कुल ग्राहक संख्या
९३,४८,८५६
९४,५९,६००
१,१०,७४४


जनसंख्याको हिस्सा
३५.२८ प्रतिशत
३५.७० प्रतिशत
०.४२ प्रतिशत




