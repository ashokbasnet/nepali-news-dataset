जियोनीले एकसाथ ल्यायो सस्तो मूल्यका तीन स्मार्टफोन
चिनियाँ मोबाइल उत्पादक कम्पनी जियोनीले सस्तो मूल्यका तीन स्मार्टफोन नेपाली बजारमा बिक्रि सुरु गरेको छ ।
नेपालको लागि आधिकारिक विक्रेता टेलिटक नेपालले पी टु एस, पी फोर एस र पी ६ स्मार्टफोन बिक्रि सुरु गरेको छ । विद्यार्थी, गृहिणी लगायत पहिलोपटक स्मार्टफोन प्रयोग गर्न लागेका उपभोक्ताका लागि जियोनीले यी सेट बिक्रि सुरु गरेको हो ।
यी कम मूल्यका नहरु सामान्य फोन प्रयोग गरिराखेका मान्छेहरुका लागि पनि स्मार्टफोन अनुभव लिनका लागि राम्रो विकल्प हुन सक्ने टेलिटकले जनाएको छ ।
फ्लिप कभर हटाउँदा र लगाउँदा धेरै कुरा मिल्ने हुनाले ‘ फ्लिप एण्ड इन्जोए’ भन्दै यी फोनलाई प्रबर्धन गरिएको छ ।
पी टु एस- मूल्य ८४९८
पीटु एस मोडलको मूल्य रु ८४९८ राखिएको छ । यो पातलो एण्ड्रोइड फोनमा ४ इन्चको स्क्रिन छ । दुईटा सिम राख्न सकिने यो स्मार्टफोनमा ४ जीवी क्षमताको आन्तरिक स्टोरेज छ ।

पी फोर एस- मूल्य १२७९६
यो मोडलको मोबाइलको मूल्य १२७९६ रुपैयाँ पर्छ । क्रिस्टल स्किनले गर्दा आकर्षक देखिने यो फोनमा ४.५ इन्चको स्क्रिन, ५ मेगा पिक्सेलको मुख्य क्यामेरा र सेल्फी खिच्नका लागि २ मेगापिक्सेलको अगाडीपट्टीको क्यामेरा जडित छ । १.३ गिगाहर्जको क्वाडकोर प्रोसेसर रहेको यो फोनमा १ जीवी र्‍याम रहेको छ
।

पी सिक्स- मूल्य १४३९८
पी सेरिजको जियोनी फोनको अर्को उत्कृट सेट पी सिक्स हो जसको मूल्य १४३९८ रुपैयाँ रहेको छ । यसमा मधुरो प्रकाशमा सेल्फी खिच्न मिल्ने प्रिन्ट ˆल्यास क्यामेरा छ । जुन यति सस्तो फोनका लागि विशेष कुरा हो । यो फोनमा ८ जीवी आन्तरिक मेमोरी छ जसलाई ३२ जीवीसम्म थप्न सकिन्छ ।
प्रत्येक फोनको खरिदमा एउटा फ्लिप कभर, एउटा स्किन प्रोटेक्टर र एउटा फोन स्ट्याण्ड सित्तैमा पाइने टेलिटकले जनाएको छ ।

