आइफोनका आधिकारिक एप हटाएर यी निः शुल्क एप चलाउनुस्, अनि दंग पर्नुस्

आइफोनले सामान्यतयाः दैनिक जिवनलाई आबश्यक पर्ने केही महत्वपूर्ण एप पहिले नै इन्स्टल गरिदिएको हुन्छ जसलाई आधिकारिक वा फस्ट पार्टी एप पनि भनिन्छ ।
तर, आइफोनले जुनजुन एप इन्स्टल गरेको हुन्छ ती सवैभन्दा उत्कृष्ट र प्रयोगमैत्री हुन्छन भन्ने छैन् । कन्ट्याक्ट, फोटो, क्यालेन्डर, म्याप, म्युजिक आदि आधिकारिक एपमा कतिधेरै सुधार जरुरी छ भन्ने तपाईले त्यस्तै अन्य एप चलाएपछि मात्र पत्तो पाउनुहुनेछ । एपस्टोरमा यस्ता दर्जनौं एप छन जो आइफोनमा इन्स्टल गरिएका भन्दा निकै उत्कृष्ट छन र निःशुल्क डाउनलोड गर्न पाइन्छ ।
आज हामी तपाईलाई यस्ता १० महत्वपूर्ण एपबारे जानकारी दिँदैछौं जसले तपाईको आइफोन प्रयोगको अनुभवलाई अझै आनन्दमयी बनाइदिने छ ।

१. मेलको सट्टा माइक्रोसफ्ट आउटलुक चलाउनुहोस्
इमेल प्राप्त गर्न वा पठाउन तपाईको आइफोनमा ‘मेल’ एप इन्स्टल गरिएको हुन्छ । तर, मेल एपभन्दा धेरै सुबिधा सहज तरिकाले प्रयोग गर्न चाहानुहुन्छ भने हालैमात्र सार्वजनिक भएको माइक्रोसफ्टको आउटलुक एप इन्स्टल गर्नुहोस् । यो नै अहिलेसम्मको सवैभन्दा अत्याधुनिक, प्रयोग गर्न सजिलो र धेरै सुबिधा भएको इमेल एप हो ।

२. क्यालेन्डरको सट्टा सनराइज चलाउनुहोस्
हुन त आइफोनमा पहिले नै क्यालेण्डर एप इन्स्टल हुन्छ । तर, तपाईँ त्योभन्दा उन्नत क्यालेन्डर एपको खोजीमा हुनुहुन्छ भने सनराइज एप चलाउनुहोस् । तपाईं यसमै रिमान्डर राख्न सक्नुहुन्छ, तपाईको लोकेसनअनुसार मौसम पूर्वानुमानको सूचना पाउन सक्नुहुन्छ र बिभिन्न कार्यक्रमका आयोजकहरुलाई प्रत्युत्तर पठाउन सक्नुहुन्छ । यो एप हालैमात्र माइक्रोसफ्टले खरिद गरिसकेको छ ।

३. नोट्सको सट्टा इभरनोट चलाउनुहोस्
एप्पलमा पि्रइन्स्टल भएको नोट निकै साधारण छ । यसमा बिभिन्न प्रकारका नोट सिर्जना गर्न र ट्याग गर्न सकिन्न । तर, इभरनोटमा तपाईले ट्यागको प्रयोग गरी सवैखाले नोटलाई बिषयवस्तुअनुसार एकतृत गर्न सक्नुहुन्छ, तस्वीर वा अक्षर कुनै पनि माध्यमबाट नोट सिर्जना गर्न सक्नुहुन्छ । यदि तपाईले कुनै डकुमेन्टको तस्वीर खिच्नुभयो र नोटमा अपलोड गर्नुभयो भने पीडीएफ फम्र्याटमा पनि सर्च गर्न सक्छ ।

४. म्यापको सट्टा गुगल म्याप चलाउनुहोस्
हुन त एप्पल यतिखेर म्याप एपमा भएका कमजोरी सुधार गर्ने अभियानमा लागिरहेको छ । तर पनि नयाँ भर्सनको म्याप एप नआउन्जेल तपाईले गुगल म्यापबाट राम्रो सेवा लिन सक्नुहुन्छ । संसारका जुनसुकै स्थानको सवैभन्दा डिटेल र सही डाटा पस्किने भएकाले गुगलको म्याप एप अन्य कुनै पनि म्याप एपसँग तुलनै हुन सक्दैन् ।

५. कन्ट्याक्ट्सको सट्टा हुमिन चलाउनुहोस्
एप्पलको कन्ट्याक्ट एपमा निकै बर्षदेखि कुनै परिवर्तन भएको छैन् । जसले गर्दा एन्ड्रोइड वा विन्डोज अपरेटिङ सिस्टमको कन्ट्याक्टका तुलनामा निकै साधारण र पुरानो लाग्छ । तपाईको फोनमा सेभ भएका मानिसको नाम त हुन्छ तर त्यो केसँग सम्बन्धित छ, तपाईले त्यसलाई कसरी भेटनुभयो लगायतका सूचना एप्पल कन्ट्याक्टमा पाइन्न । तपाईले ढिला नगरी हुमिन एप इन्स्टल गर्नुहोस् र कन्ट्याक्ट एपमा कति सुबिधा लिन पाइन्छ भन्ने कुराको आनन्द लिनुहोस् ।

६. म्युजिकको सट्टा स्पोटिफाइ चलाउनुहोस्
आइफोन प्रयोगकर्ताले सवैभन्दा धेरै चलाउने एप हो म्युजिक एप । यो एप कति रुख्खासुख्खा छ भन्ने कुरा तपाईले स्पोटीफाई एप प्रयोग गर्नुभयो भने थाहा पाउनुहुने छ । तपाईले म्युजिक एपमार्फत कलाकार, बिधा, गीत र एल्बमअनुसार सर्च त गर्न सक्नुहुन्छ तर आइट्युन्सको सिमितताभित्र । यसको ठिक बिपरित स्पोटीफाइमा भने तपाईले कल्पना गर्ने धेरैजसो म्युजिकमा पहुँच दिन्छ, कुनकुन गीत चलिरहेका छन भन्ने गीतबारे पनि जानकारी दिन्छ । यस्तै अफलाइन सुन्नका लागि गीत डाउनलोड पनि गर्न सक्नुहुन्छ ।

७. वेदरको सट्टा याहु वेदर चलाउनुहोस्
आइफोनमा पि्र इन्स्टल भएको मौसम बताउने एप निकै साधारण छ । तर, तपाईले याहु वेदर एप ट्राइ गर्नुभयो भने बेग्लै अनुभुति गर्नुहुनेछ । हेर्दा निकै आर्कषक यो एपमा प्रयोगकर्तालाई सजिलो हुने बिभिन्न सुबिधा राखिएको छ ।

८. सफारीको सट्टा मर्करी चलाउनुहोस्
सफारी एप्पललको डिफल्ट ब्राउजर हो । पछिल्लो समयमा आइफोनको बिक्रि बढेसँगै सफारी ब्राउजरको लोकप्रियता पनि बढ्दै छ । तर, सफारीका सिमितता त्यतिबेला थाहा पाउनुहुन्छ जब तपाईले मर्करी ब्राउजर एप चलाउनुहुन्छ । मर्करीले फायरफक्स र क्रोममा बुकमार्क गरिएका डाटा एकतृत मात्र गर्दैन ब्याकग्राउन्ड थिमको छनौट र स्त्रिmनसट गर्ने सुबिधा पनि छन् । यसले बिज्ञापन ब्लक गर्नुका साथै प्राइभेट ब्राउजिङ सुबिधा पनि उपलब्ध छ ।

९. हेल्थको सट्टा माइ फिटनेस पल चलाउनुहोस्
एप्पलको हेल्थ एपभन्दा धेरै अर्थमा उपयोगी छ माइफिटनेस पल एप । यसले अन्य ६० वटाभन्दा बढी फिटनेस ट्रयाकिङ डिभाइससँग काम गर्न सक्छ, तपाईको डाइटको मात्रा बताइदिन सक्छ । तपाईका उपलब्धि तत्कालै सामाजिक संजालमा सेयर गर्ने सुबिधा पनि छ । समग्रमा यो एप हेल्थ एपको सवैभन्दा उत्कृष्ट स्वरुप हो ।

१०. पेजेजको सट्टा माइक्रोसफ्ट वर्ड चलाउनुहोस्
कुनै पनि डकुमेन्ट पढ्न तपाईले माइक्रोसफ्ट वर्ड प्रयोग गर्नुहुन्छ । तर आइफोनमा वर्ड फाइल पढ्न त्यति सजिलो थिएन जतिबेलासम्म माइक्रोसफ्टले एप्पलका लागि फ्रि भर्सन ल्याएको थिएन् ।  हुन त एप्पलको पेजेज एपले पनि वर्डले जस्तै काम गर्छ । तर, माइक्रोसफ्टले ल्याएको वर्ड एपले आफ्नो लामो समयदेखिको बिज्ञता सानो साइजको मोबाइलमा पनि पुष्टी गरेको छ । -बिजनेस इनसाइडरबाट

