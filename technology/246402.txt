अब जागिर खोज्न पनि टि्वटरले सहयोग गर्ने

सोसल नेटवर्किङ साइट टि्वटरले तपाइँलाई जागिर खोज्नमा पनि सहयोग गर्नेछ । प्रयोगकर्ताहरुलाई जागिर खोज्न सहयोग गर्ने फिचर ल्याउने तयारी टि्वटरले गरेको छ ।
टि्वटरको एक सर्भेक्षण अनुसार बेलायतका करीब ७७ प्रतिशत प्रयोगकर्ताहरुले टि्वटरको नयाँ फिचरले आफुलाई जागिर खोज्न सहयोग गर्ने विश्वास व्यक्त गरेका छन् । प्रयोगकर्तालाई जागिर खोज्न सघाउने फिचर ल्याउने टि्वटरको योजनाले लिंक्ड इन जस्ता सामाजिक संजालहरुमाथि चुनौति बढ्ने आँकलन विश्लेषकहरुले गरेका छन् ।
फोब्र्समा प्रकाशित एक रिपोर्ट अनुसार टि्वटरले निकट भविष्यमै बेलायतमा ‘रोजगारी मेला’ अर्थात् जब फेयरको आयोजना गर्न गइरहेको छ । यसका लागि टि्वटरले ग्लेक्सोस्मिथक्लाइन, डेलाइट तथा नेस्ले जस्ता कम्पनीहरुसँग मिलेर काम गरिरहेको छ । यति मात्र होइन टि्वटरले यसका लागि नयाँ ह्यासट्याग ३थ्यगचव्यद समेत सुरु गरेको छ ।
टि्वटरले आफ्ना प्रयोगकर्ताहरुले गरिरहेको जागिरको खोजीलाई गोप्य राख्नेछ । अर्थात् तपाइँले टि्वटर मार्फत नयाँ जागिर खोजिरहेको कुरा अरुले थाहा पाउनेछैनन् । धेरै मानिसहरु आफुले नयाँ जागिर खोजिरहेको कुरा आफ्नो हाकिम वा साथीसँगीले थाहा नपाओस् भन्ने चाहन्छन् । त्यसैले टि्वटरले जागिरको खोजी गर्ने प्रयोगकर्तालाई गुप्त राख्नेछ ।
 

