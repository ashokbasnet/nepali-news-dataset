एकै दिन २१ लाख थान स्मार्टफोन बेचेर चिनियाँ साओमीले बिश्व रेकर्ड बनायो
चिनियाँ एप्पलको नामले समेत चिनिने बिश्वको तेस्रो ठूलो स्मार्टफोन उत्पादक साओमीले एकै दिन २१ लाख २० हजार थान स्मार्टफोन बेचेको छ ।
हालै साओमीले आफ्नो पाँचौ बाषिर्क उत्सवको अबसर पारेर ‘मी फ्यान फेस्ट’ नामक सेल्स अभियान चलाएको थियो । जसमा २४ घण्टाको अबधिमा साओमीले २१ लाख २० हजार थान स्मार्टफोनफोन बेचेर २४ घण्टामा सवैभन्दा धेरै स्मार्टफोन बिक्रिको गिनिज बुक रेडर्क कायम गरेको छ ।
सो अभियान अन्र्तगत साओमीले ७ लाख ७० हजार थान स्मार्ट होम अप्लाइन्सेस र २ लाख ४७ हजार थान पावर स्टि्रप्स बेचेको हो ।
यसैगरी साओमीले २ लाख ८ हजार थान फिटनेस वाच, ७९ हजार थान वाईफाई युनिट र ३८ हजार थान स्मार्ट टेलिभिजन बिक्रि गरेको छ ।
एप्पल र सामसुङकै गुणस्तरका फोन निकै सस्तोमा बेच्ने यो कम्पनी छोटो समयमै लोकपि्रय बन्दै चीनमा पहिलो स्थानमा आएको छ । ‘मी’ ब्राण्डमा स्मार्टफोन उत्पादन गर्ने साओमीले पछिल्लो समय फोनमात्र नभई सवै खाले कन्जुमर इलेक्ट्रोनिक आइटम र गो-प्रो स्टाइलका क्यामेरामा समेत आफुलाई केन्द्रीत गर्दै आइरहेको छ ।
यही बर्षमात्र साओमीको मूल्याङ्कन ४५ अर्ब डलर बराबर भएको थियो । यस अर्थमा साओमी संसारको सवैभन्दा मूल्यवान स्टार्टअप पनि हो ।
-एजेन्सीको सहयोगमा

