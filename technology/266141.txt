आफ्नो नाममा पोर्न साइट दर्ता गर्न सेलिब्रेटीको तछाडमछाड
विश्वका धेरै चर्चित सेलिब्रेटी तथा कम्पनीहरुले आफ्नो नाममा यस्ता साइटहरु दर्ता गराएका छन् जसको डोमेन पोर्न साइटहरुको जस्तै छ । डट पोर्न तथा डट टि्रपल एक्स जस्ता डोमेनबाट आफ्नो नाममा वेबसाइट दर्ता गर्नेहरु थुप्रै छन् तर उनीहरुले आफुले दर्ता गरेको वेबसाइटबाट पोर्न साइट भने चलाएका छैनन् । आखिर किन सेलिब्रेटीहरु आफ्नो नाममा पोर्न साइट दर्ता गर्न हतार गर्छन् होला ?
चर्चित गायिका टेल स्विफ्टले हालै आफ्नो नाममा टेलरस्विफ्ट डट टि्रपल एक्स नामक वेबसाइट दर्ता गराएकी छिन् । पछिल्लोपटक डट सक्स नामक डोमेनबाट आफ्नो नाउँका साइट दर्ता गराउने होडबाजी नै चलेको छ । यो गुगल, माइक्रोसफ्ट तथा एप्पल लगायतले आफ्नो नाममा डट सक्स साइट महंगोमा किनेर दर्ता गराइसकेका छन् । साँच्ची भन्ने हो भने डट सक साइटको दर्ता पछिल्लो समयमा निकै भाइरल नै बनेको छ । साइट दर्ता गराउने अधिकार पाएको कम्पनीले यसबाट मोटो रकम हात पारेको मात्र छैन कानूनी कारवाही भोग्नुपर्ने खतरामा समेत परेको छ ।
डट सक्स नामक डोमेनबाट वेबसाइट बेच्ने एकाधिकार पाएको भक्स पपुली नामक कम्पनीमाथि अनुसन्धान गर्न इन्टरनेट डोमेन सम्बन्धि अनुगमन तथा नियमन गर्ने दी इन्टरनेट कर्पोरेसन फर एसाइन्ट नेम्स एण्ड नम्बर -आइक्यान) ले अमेरिका र क्यानडालाई निर्देशन दिएको छ । तर भक्स पपुलीले भने आफुले गल्ती नगरेको दाबी गरेको छ ।
वेब ठेगानामा पछिल्लो डट पछाडि लेखिने डट कम, डट ओ आर जी, डट नेट जस्ता अक्षरहरुलाई जेनेरिक टप लेभल डोमेन अर्थात् जीएलटीडी भनिन्छ ।
आइक्यान सन् २०१२ मा यस्तो डोमेनको नियमन खुकुलो पारेको थियो र पछिल्लोपटक भक्स पपुली कम्पनीलाई डट सक्स नामक डोमेन बेच्नका लागि अधिकार प्रदान गर्यो । आफुले पाएको अधिकारलाई दुरुपयोग गर्दै कम्पनीले निकै महंगोमा साइट बेचिरहेको पाइएपछि नियामक निकायले चासो देखाएको बीबीसीले उल्लेख गरेको छ ।
चर्चित सेलिब्रेटी र कम्पनीहरुले कुनैपनि डोमेनबाट आफ्नो नाममा वेबसाइट खडा गरी गलत तत्वले फाइदा नउठाओस् तथा आफ्नो नाममा कुनै अश्लील वा आपत्तिजनक साइट निर्माण नगरोस् र दुरुपयोग नगरोस् भनेर विभिन्न डोमेनमा आफ्नो नाम तथा ब्राण्डबाट वेबसाइट दर्ता गराउने गर्छन् । उनीहरुको आधिकारिक वेबसाइट एउटा हुन्छ तर यस्ता विभिन्न खालका डोमेनबाट समेत वेबसाइट दर्ता गराएर आफ्नो नाममा सुरक्षित राखेका हुन्छन् ता की अरुले आफ्नो नामको वेबसाइट खोल्न नपाओस् । उनीहरुले पोर्न डोमेनबाट समेत सेलिब्रेटीहरुले आफ्नो नाममा साइट दर्ता गराउँछन । यसलाई डिफेन्सिभ रजिस्टरिङ भनिन्छ ।
पछिल्लोपटक डट सक्सको दर्ता खुल्ला गरिएपछि आफ्नो नाममा साइट दर्ता गर्न तछाडमछाड भयो । यसको गलत फाइदा कम्पनीले उठाउन थाल्यो । आधिकारिक रुपमा अर्को महिनादेखि मात्र वेब ठेगानाहरु सार्वजनिक बिक्रिमा जाने भएपनि कम्पनीले अग्रीम बुकिङक पि्रमियम भन्दै २ हजार डलर अशुल्ने गरेको छ । त्यसका साथै विगतमा डिफेन्सिभ दर्ताको रुपमा प्रयोग गरिएको वेब ठेगाना दर्ताको लागि अझ बढि शुल्क लिने गरिएको छ । कतिपयलाई त कम्पनीले २५ हजार डलर शुल्क लाग्ने भनेर जवाफ फर्काउने गरेको इन्टरनेट डोमेन सम्बन्धि वेबसाइट डोमेन इनसाइटले जनाएको छ ।

