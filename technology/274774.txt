एन्ड्रोइडमा मात्र पाइने एप, जसले आइफोन चलाउनेलाई थकथक बनाउँछ

एन्ड्रोइड अपरेटिङ सिस्टमको सबैभन्दा राम्रो मध्येको एक विशेषता के हो भने यसमा आइफोनको आइओएसमा भन्दा मोबाइल एप्लिकेसनमा बढि स्वतन्त्रता प्राप्त हुन्छ, अर्थात् आफुले चाहे अनुकुलका धेरै खाले एप चलाउन सकिन्छ ।
कतिपय अति उपयोगी तथा रोचक एपहरु केवल एन्ड्रोइडमा मात्र चलाउन सकिन्छ, किनकी एप्पलले ती एप्सलाई डाउनलोडको अनुमति दिँदैन ।
एप्पलको आइफोनमा नपाइने तर एन्ड्रोइडमा मात्र उपलब्ध हुने केही उपयोगी तथा लोकपि्रय एपहरु यस्ता छन्-
एभास्ट मोबाइल सेक्युरिटी तथा एन्टी भाइरस- कहिलेकाहीँ भाइरसजन्य एपहरु गुगल प्ले एपस्टोरमा रहन सक्छन् र त्यस्ता एपहरु भुलवस मोबाइलमा डाउनलोड हुन सक्छन् । यो एन्टी भाइरस एपले त्यस्ता भाइरसलाई स्क्यान गरेर हटाउँछ र स्मार्टफोनलाई भाइरसबाट बचाउँछ ।
गुगल किप- यो नोट टिप्ने तथा सम्झना गर्नुपर्ने कुराहरुको टिपोट गर्न सकिने एप हो । यो एपमार्फत आफुले टिपोट गरेको नोटलाई रंगीन बनाउने तथा सम्बन्धित तस्वीर समेत खिच्न सकिनुका साथै आवाज समेत रेडर्क गर्न सकिन्छ ।
विकिलिक्स- गोप्य दस्तावेजहरु सार्वजनिक गर्ने चर्चित साइट विकिलिक्सको एप पनि केवल एन्ड्रोइडमा मात्र उपलब्ध छ । एप्पलले यो एपलाई एप स्टोरबाट हटाइसकेको हुँदा गुगल प्लेबाट मात्र विकिलिक्स डाउनलोड गर्न सकिन्छ । यो एप डाउनलोड गरेपछि विभिन्न महत्वपूर्ण तथा गोप्य दस्तावेज तथा सूचनाहरु प्राप्त गर्न सकिन्छ ।
होभर च्याट- यो मेसेजिङ एप निकै उपयोगी छ । जसबाट स्मार्टफोनमा मूभी हेरिरहेको तथा अन्य एप चलाइरहेको समयमा समेत मेसज गर्न सकिन्छ ।
लक्स- यो एप स्मार्टफोनको स्त्रिmनको प्रकाशलाई व्यवस्थापन गर्न सकिने एप हो । यसले रातको समयमा स्त्रिmनको उज्यालोलाई शुन्य भन्दा पनि कम बनाउने सुविधा दिन्छ भने सूर्य अस्ताउँदा बित्तिकै स्मार्टफोन स्क्रिनलाई नाइट मोडमा लैजान्छ ।
सर्बर्कस्- आफ्नो मोबाइल फोनलाई चोरी हुनबाट बचाउन तथा चोरी भएको मोबाइल फोन फेला पार्न सघाउने यो महत्वपूर्ण एप हो । यो एपलाई बाहिरैबाट वेबसाइटमार्फत वा टेक्स्ट म्यासेज मार्फत पनि नियन्त्रण गर्न सकिन्छ । आफ्नो मोबाइल चोरी भएमा यो एपमार्फत मोबाइलमा घण्टी बजाउने, सबै डाटा हटाउने, स्मार्टफोन लक गर्ने, आवाज रेकर्ड गर्ने तथा चोरले यो एप नदेखोस् भनेर लुकाउने सुविधा समेत उपलब्ध छ ।
स्काइ म्याप- यो एप आकाशीय तारामण्डलहरुको बारेमा रुची राख्नेहरुका लागि निकै उपयोगी एप हो । यो एप इन्स्टल गरेको एन्ड्रोइड स्मार्टफोनले आकाशमा देखिएको तारामण्डल कुन हो भन्ने बारेमा जानकारी प्रदान गर्छ । रातको समयमा स्मार्टफोनलाई आकाशतिर फर्काएर राख्नुहोस्, स्मार्टफोनले तपाइँ माथिको आकाशका तारापुन्जहरु कुन कुन हुन् भन्ने नाम सहित बताइदिन्छ ।
लिंक बबल- यो स्मार्टफोन प्रयोगकर्ताका लागि निकै उपयोगी इन्टरनेट ब्राउजर हो, जसले समय बचत गर्न सहयोग गर्छ । यो ब्राउजरमार्फत जब तपाइँले कुनै लिंक क्लिक गर्नुहुन्छ यो एपले उक्त लिंकको पेजलाई पृष्ठभूीममा लोड गरिरहेको हुन्छ र तपाइँले एकपछि अर्को गर्दै चाहेको लिंक ब्राउजिङ गर्न सक्नुहुन्छ । जब पेज पूरै लोड हुन्छ , लिंक बबलमा ट्याप गर्नुहोस्, त्यसो गर्दा चाहेको वेबसाइट पूरै खुलेको हुन्छ ।
मुजेइ- यो कलात्मक एप हो, जसले स्मार्टफोनको स्क्रिनलाई दिनहुँ विभिन्न कलात्मक स्वरुपमा ढाल्दछ । यो लाइभ वालपेपर हो जसले मोबाइलको होम स्त्रिmनलाई लिभिङ म्युजियम बनाउँछ ।

