एप्पलको घडीमा लैंगिक लडाइँ
पछिल्लो पटक गरिएको एक अध्ययनले एप्पलको स्मार्ट घडी एप्पल वाच लैंगिक लडाइँको विषय बनेको देखाएको छ । टि्वटर प्रयोगकर्तामा गरिएको अध्ययनले यस्तो देखाएको हो ।
क्राउड फ्लावरले टि्वटरमा गरिएका ३० हजार टि्वट्सको विश्लेषण गरी यस्तो निष्कर्ष निकालेको छ । त्यस क्रममा ६४ प्रतिशत महिलाले एप्पल वाचप्रति सकारात्मक धारणा राख्ने गरेका छन् । एप्पल घडीप्रति सकारात्मक रहने पुरुषको संख्या महिलाको भन्दा कम पाइएको छैन । पुरुषले एप्पल वाचका विषयमा गरेका टि्वट्समध्ये केवल ५३ प्रतिशतमा मात्र सकारात्मक धारणा पाइएको छ ।
अध्ययन अनुसार एप्पल वाचका विषयमा टि्वट्ने पुरुषहरुमध्ये अधिकांस पुरुषहरु ग्याजेटका आशक्त रहेका छन् । एप्पल घडीका विषयमा टि्वटरमा प्रतिक्रिया दिनेमध्ये ७० प्रतिशत पुरुषहरु ग्याजेट आशक्त रहेका देखिएको छ । जबकी टि्वटर प्रयोगकर्ता महिलाको संख्या बढि भएपनि महिलामा ग्याजेटप्रतिको आशक्ति कम देखिएको छ ।
एप्पल घडीका सम्बन्धमा भएका सकारात्मक टि्वटहरु यसमा भएका एपहरुको सम्बन्धमा छ । जबकी नकारात्मक टि्वटमध्ये अधिकांस एप्पल घडीको आपूर्ति निकै सुस्त भएको विषयका टिप्पणी तथा आलोचना रहेका छन् ।
अध्ययन अनुसार महिलाहरु एप्पल घडी सार्वजनिक हुनुभन्दा अघि देखि नै यो ग्याजेटको विषयमा पुरुषहरु भन्दा बढि सकारात्मक रहेको र अहिले पनि त्यो ट्रेण्ड कायम रहेको देखाएको छ ।

