अब कपडामै टचस्क्रिन

टचस्क्रिनका लागि स्मार्टफोनको पर्दामा औँला घुमाइरहनु नपर्ने देखिएको छ, निकट भविष्यमै । किनकी गुगलले तपाइँ हामीले पहिरिने कपडालाई नै टचस्त्रिmनवाला बनाउँदैछ ।
गुगलले एउटा यस्तो स्मार्ट फ्याबि्रकको विकाश गरिरहेको छ जसबाट बन्ने कपडाले टचस्क्रिनले जस्तै काम गर्नेछ ।
गुगलको एडभान्स्ड टेक्नोलोजी एण्ड प्रोजेक्ट्स (एटीएपी) प्रयोगशालाको ज्याकार्ड नामक परियोजना अन्तरगत यस्तो रेशाको विकाश भैरहेको छ जुन स्पर्श संवेदनशील (टच सेन्सिटिभ) हुनुका साथै निकै मजबुत समेत हुनेछ, जसबाट मानिसले पहिरिने जुनसुकै कपडा तयार गर्न सकिनेछ ।
टच सेन्सेटिभ रेशामा पतालो धातुमिश्रण वा कपास तथा रेशमको धागो समेत मिलाइनेछ । गुगलको उक्त परियोजनाको वेबसाइटका अनुसार सूचालक रेशालाई कपडाको निश्चित ठाउँमा बुनेर राख्न सकिनेछ र कपडालाई टचस्क्रिनमा बदल्न सकिनेछ ।
गुगलका अनुसार ज्याकार्ड फेसन उद्योगका लागि एक खाली क्यानभास जस्तै हुनेछ । डिजाइनर हरुले यसको प्रयोग अन्य फ्याबि्रकहरुलाई जस्तै गरी गर्न सक्ने गुगलको दाबी छ ।

