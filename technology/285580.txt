गुगलले दिनेछ कार दुर्घटनाको अपडेट

इन्टरनेट जाएन्ट गुगलले आफ्ना चालक वीहिन कारका कारण भएका दुर्घटनाहरुको अद्यावधिक विवरण सार्वजनिक गर्ने भएको छ । अहिलेसम्म एक दर्जनभन्दा बढि पटक दुर्घटनामा परेका गुगलको ड्राइभरलेस कारको दुर्घटनाको कुरा गुगलले गुपचुप राखेको भन्दै आलोचना भएपछि गुगलले अबदेखि हरेक महिला आफ्ना कार दुर्घटनाको अपडेट उपलब्ध गराउने निर्णय गरेको हो ।
गत महिना सार्वजनिक भएको रिपोर्ट अनुसार गुगलको कार १२ पटक सम्म दुर्घटनामा परेको छ । बिहिबार एक अर्को गुगल कार क्यालिफोर्नियामा एक स्पटलाइटमा दुर्घटनामा परेपनि कार दुर्घटनाको संख्या १३ पुगेको छ ।
सार्वजनिक चासोका विषयमा पैरवी गर्ने समूह कन्जुमर वाचडगका अनुसार गुगल कार दुर्घटना रोक्नका लागि मानव चालक राख्नुभन्दा अधिक सतर्कता अपनाउनु आवश्यक छ । वाचडगको तर्कमा गुगलका प्रवक्ताले पनि सहमति जनाएका छन् । गुगलको कार दुर्घटनाका घटना मध्ये अधिकांस कार चलेको अवस्थामा नभै रोकेर राखेको अवस्थामा भएका छन् । कारको प्राविधिक गडबडीका कारण दुर्घटना नभएको ादबी गुगलको रहेको छ । यसमा अन्य गाडीका चालकको समेत गल्ती देखिएको बताइएको छ ।
गुगलको स्वचालित कार Lexus RX450h sport utility अहिलेसम्म सबैभन्दा धेरैपटक दुर्घटनामा परेको छ । गुगलको यो कार विश्वको पहिलो मावनचालक रहित कार हो ।

