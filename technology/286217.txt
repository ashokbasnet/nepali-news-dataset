अध्ययन भन्छः एक चौथाइ टि्वट नक्कली

एक अध्ययन अनुसार टि्वटरबाट प्राप्त गरिने समाचारहरु मध्ये कम्तिमा एक चौथाइ समाचारहरु गलत हुने गरेको देखिएको छ । त्यसका साथै २५ प्रतिशत टि्वटहरु अविश्वसनीय हुने गरेको पनि अध्ययनले देखाएको छ ।
नियमित टि्वटर प्रयोगकर्ताका लागि यो कुरा नौलो भने होइन । मानिसहरु टि्वटरमा विभिन्न प्रयोजनका लागि गलत तथा असत्य कुराहरु पोष्ट गरिरहेका हुन्छन् ।
कतिपयले कुनै खास विषयवस्तुप्रतिको बेवास्ता तथा अज्ञानताका कारण त कतिपयले त्यस विषयमा थप जानकारी हासिल गर्ने प्रयोजनका लागि । कतिपयले नियतबस कसैलाई पंगु बनाउन समेत यस्तो गर्छन् ।
शोधकर्ताहरुले सन् २०१४ मा इबोला भुतको विषयमा प्रकाशित असत्य कथालाई दशौँ लाख मानिसहरुले टि्वटरमा शेयर गरेको घटनालाई एक उदाहरणको रुपमा लिएका छन् । इबोला भुत आएको कुरा असत्य भन्ने जान्दाजान्दै पनि दशौँ लाख मानिसले आफ्नो टि्वटरमा त्यसलाई शेयर गरेका थिए ।
सेलिब्रेटीहरु, चर्चित ब्राण्डहरु तथा राजनीतिज्ञहरुका बारेका अफवाहरुहरुले पनि दैनिकजसो टि्वटरलाई तताउने गर्छन् । यो शोध दी न्यु साइन्टिस्ट जर्नलमा छापिएको छ ।

