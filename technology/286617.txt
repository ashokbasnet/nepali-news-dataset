एप्पलले ल्यायो आइओएस ९, के-के छन् नयाँ फिचर ?
एप्पलले आफ्नो मोबाइल अपरेटिङ सिस्टम आइओएसको नयाँ संस्करण आइओएस नाइन सार्वजनिक गरेको छ ।
मंगलबार सार्वजनिक भएको यो नयाँ संस्करणको अपरेटिङ सिस्टम एप्पलको फोर एस र त्यसभन्दा पछिका आइफोनका साथै आइप्याड टू र त्यसपछिका आइप्याडका साथै आइप्याड मिनी तथा आइपड टचको पाँचौ संस्करणमा चल्ने एप्पलले जनाएको छ ।
आइओएस नाइनको प्रयोगबाट अब आइप्याण्डमा एकैपटक स्त्रिmनमा धेरै एपहरु चलाउन सकिनेछ । सामसुङ तथा अन्य एन्ड्रोइड डिभाइसहरुले प्रयोगकर्ताहरुलाई एउटै स्त्रिmनमा एकपटकमा एक भन्दा बढि एप चलाउने सुविधा ३ वर्षदेखि नै प्रदान गर्दै आएका थिए ।
आइओएस नाइन प्रयोग गरिएसँगै अब आइप्याड प्रयोगकर्ताले आफ्नो आइप्याण्डको स्त्रिmनमा एकैपटकमा ड्राग एण्ड ड्रप मार्फत ५०ः५० वा ७०ः३० को अनुपातमा दुइवटा एप खोल्न सक्नेछन् । यद्यपि यो फिचर केवल आइप्याड एयर टू, एयर, मिनी थ्री तथा मिनी टू मा मात्र रहने बताइएको छ ।
एप्पलले गुगल म्यापभन्दा निकै धेरै लोकपि्रय रहेको दाबी गर्ने एप्पल म्याप्सको फिचर्समा पनि सुधार गरिएको छ । एप्पल म्यापमा अब मल्डी मोडेल रुटिङ फिचर रहने बताइएको छ । यसले प्रयोगकर्ताहरुलाई आफ्नो यात्राको क्रममा निश्चित स्टेशनहरुमा रहेका अनेक परिवहन तथा मार्गहरुको बारेमा एकैपटकमा सूचना प्रवाह गर्नेछ ।
त्यसका साथै यसमा रहने लोकेसन कार्डले स्थानीय रेस्टुरेन्ट तथा अन्य स्टोरहरुमा एप्पल पे प्रणाली छ कि छैन ? भन्ने जानकारी समेत प्रदान गर्ने बताइएको छ ।
आइओएस नाइनमा एप्पलको आफ्नो न्यूज एप पनि रहनेछ । एप्पल न्युज एपले प्रयोगकर्ताको छनोटमा रहेका श्रोतहरुमार्फत मात्रै समाचार सामाग्रीहरु देखाउँदछ । एप्पलको न्यूज एप फि्लपबोर्ड तथा गुगलको न्युजस्टाण्डको प्रतिस्पर्धीका रुपमा उभ्याउन खोजिएको विश्लेषकहरुले बताएका छन् ।
एप्पलको आइओएस ९ सुरुवातमा अमेरिका, बेलायत तथा अस्ट्रेलियामा ामत्र उपलब्ध रहने बताइएको छ ।
एप्पलको आइओएस नाइनको अर्को महत्वपूर्ण फिचर भनेको यसले आइफोन र आइप्याडको ब्याट्रीको आयु लम्बाइदिन्छ । यो आइओएसमा रहेको लो पावर मोडले आइफोन र आइप्याडको ब्याट्रीको आयु ३ घण्टा थप गरिदिने दाबी गरिएको छ ।
आइओएस नाइनमा रहेको अर्को फिचर एप्पल नोट्स हो । यो एपमा गएर प्रयोगकर्ताले आफुले चाहे अनुसारको चित्र बनाउने, चेकलिस्ट तयार गर्ने तथा फोटोहरु थप गर्नसक्ने बताइएको छ ।
एप्पल प्रयोगकर्ताले आइओएस नाइनमार्फत प्राप्त गर्ने अर्को महत्वपूर्ण सुविधा भनेको यो अपरेटिङ सिस्टमको साइज हो । आइओएस नाइन इन्स्टल गर्नका लागि १.८ गिगाबाइट पि|m स्पेस भए पुग्छ । जबकी यसअघिको आइओएस ८ इन्स्टल गर्न ४.६ गिगाबाइट खाली स्पेस आवश्यक पथ्र्यो ।
यसका साथै एप्पलले आफ्नो मोबाइल भुक्तानी प्लेटर्फम एप्पल पे आउँदो जुलाइदेखि बेलायतमा उपलब्ध हुने जनाएको छ । एप्पलले आफ्नो अपरेटिङ सिस्टमको पासबुक एपको नाम फेरेर वालेट राखेको छ ।

