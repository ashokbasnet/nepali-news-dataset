एप्पल वाचले बनायो रेकर्ड, दुइ महिनामै बने ६ हजार एप
बजारमा आएको दुइ महिना नबित्दै एप्पल कम्पनीको स्मार्टवाचले किर्तिमान कायम गरेको छ । स्मार्टवाचले घडीमा प्रयोग हुने एपहरुको संख्यामा भएको वृद्धिको आधारमा रेकर्ड कायम गरेको हो ।
एप्पल वाच २२ अपि्रलमा बजारमा आएको थियो र अहिलेसम्म उक्त स्मार्टघडीका लागि तयार पारिएका एपहरुको संख्या दोब्बरले वृद्धि भएको छ । दुइ महिनाको बीचमा डेभलपर्सहरुले एप्पल वाचका लागि ६ हजार भन्दा बढि एप बनाइसकेका छन् । एप्पल वाच बजारमा आउँदा त्यसका लागि एप स्टोरमा ३ हजार मात्र एप उपलब्ध थिए ।
जुन रफ्तारमा एप्पल वाचका लागि एप्सको निर्माण भईरहेको छ, त्यति संख्यामा आइफोन सार्वजनिकीकरण हुँदाको बेलामा समेत बनेको थिएन ।
जुन ग्याजेटका लागि बढि एपहरु तयार हुन्छन् प्रयोगकर्ताहरु त्यस्तो ग्याजेट प्रयोग गर्न बढि रुचाउँछन् । त्यसकारण एप्पल वाचका लागि किर्तिमानी एपहरुको निर्माणको यो आँकडा निकै महत्वपूर्ण रहेको बताइएको छ ।
एप्पलको एप स्टोर सन् २००८ मा लन्च हुँदा त्यसमा जम्मा ५ सय एप्स थिए, जसमा एकचौथाइ गेम एप्स थिए ।
एप्पल वाच सबैभन्दा बढि लोकपि्रय बनेका एपमा लाइफस्टाइल तथा फिटनेस सम्बन्धि एप छन् ।
एप्पलका ग्राहकहरु एप्पलका प्रडक्टलाई यतिधेरै माया गर्छन् की एप स्टोरमा रहेका धेरै एपहरु पैसा तिरेरै डाउनलोड गर्नुपर्ने खालका भएपनि पैसा तिरेर प्रयोग गर्न हिच्किचाउँदैनन् ।बीबीसी

