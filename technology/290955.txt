यस्तो छ फेसबुक मालिक जुकरबर्गको अनौठो जीवन

विश्वमा १ अर्ब ४० करोड मानिसले अहिले फेसबुक चलाउँछन् । यति वृहत प्रयोगकर्ताको संजालका कारण फेसबुक विश्वको सबैभन्दा ठूलो सोसल मिडिया साइट बनेको छ र सोही कारण फेसबुकले विज्ञापनमार्फत ठूलो धनराशी आर्जन समेत गर्दै आएको छ । स्थापनाको ११ वर्षमै फेसबुक अबौँँको कम्पनी बनेको छ र यसका संस्थापक मार्क जुकरबर्ग विश्वका कम उमेरका अर्बपतिमध्ये एक बन्न सफल भएका छन् ।
हार्वर्ड विश्वविद्यालयबाट पढाइ छाडेका (हार्वर्ड ड्रपआउट) जुकरबर्गको वर्तमानको खुद सम्पत्ति ३३ अर्ब ४० करोड डलर रहेकेा छ र उनी विश्वका अर्बपतिको सूचिमा १६ औँ नम्बरमा रहेका छन् ।
आखिर यति सानै उमेरमा विश्वकै टप ट्वान्टी अर्बपतिको सूचिमा पर्न तथा विश्वका सर्वाधिक सफल सिइओ बन्न कसरी सफल भए छ जुकरवर्ग ? उनको जिवनका केही रोचक तथा प्रेरक प्रसँगहरु छन् । जुन यस्ता छन्-

बुवा दन्तचिकित्सक इडवार्ड र आमा मनोविज्ञ करेनका चार सन्तानमध्ये कान्छा हुन् मार्क जुकरबर्ग। जसको जन्म न्युयोर्कको डब्स फेरीमा भएको थियो । उनी सानैदेखि विलक्षण प्रतिभाका धनी थिए र १२ वर्षको उमेरमै अटारी बेसिकको प्रयोग गरी मेसेजिङ प्रोग्राम जकनेट निर्माण गरेका थिए । बाल्यकालमै उनले आफ्ना साथीहरुका लागि कम्प्युटर गेम बनाइदिएका थिए ।
न्यु ह्याम्पसाएको चर्चित फिलिप्स एक्जेटर एकेडेमीमा माध्यामिक शिक्षा अध्ययन गर्दागर्दै उनले म्युजिक स्टि्रमिङ प्लेटर्फम निर्माण गरेका थिए । उनले बनाएको त्यो अनलाइन म्युजिक स्टि्रमिङ प्लेटर्फमप्रति माइक्रोसफ्ट तथा अमेरिका अनलाइन लगायतका कम्पनीले चासो देखाएका थिए । किशोरावस्थामा उनले आफुले निर्माण गरेका प्रविधि कसैलाई बेच्न तथा कुनै कम्पनीमा गएर जागिर खान अस्विकार गरे ।



जुकरबर्ग केवल कम्प्युटरका किरो मात्र थिएनन् । उनले दी ओडिसी महाकाव्य जस्ता क्लालिस कलामात्र होइन खेलकुदमा पनि रुची राख्दथे । उनी आफ्नो स्कुल पढ्दा फेन्सिङ टीमको कप्तान नै थिए ।
सन् २००२ मा हार्वर्ड विश्वविद्यालयमा पढाइ सुरु गरेलगत्तै उनले सीपालु कम्प्युटर प्रोग्राम निर्माताको रुपमा ख्याति कमाउन थाले । उनले आफ्ना धेरै साथीहरुसँग मिलेर फेसबुक सुरु सरे । पछि फेसबुकमा फुलटाइम खर्चिनका लागि उनले हार्वर्ड विश्वविद्यालयको पढाइ नै छाडे ।
हार्वर्ड विश्वविद्यालय ड्रप आउट गर्नुअघि उनको भेट भएकेा थियो हालकी श्रीमती प्रिसिला चानसँग । उनीहरुबीच एउटा पार्टीमा भेट भएको थियो । पहिलो डेटिङको रोचक प्रसँगका बारेमा चानले भनेकी छिन्, ‘हाम्रो पहिलो डेटिङमै उसले भनेको थियो की अर्धवाषिर्क परीक्षाको प्रोजेक्ट सकाउनु भन्दा तिमीसँग डेटिङ जान मनपर्छ ।’
जुकरबर्ग अल्लारे उमेरमै रहँदा जुकरबर्गले फेसबुकमा महत्वपूर्ण साझेदार भित्राए र थप लगानीकर्तामार्फत १ करोड २७ लाख डलर रकम उठाउन सफल भए । सन् २०१० मा उनलाई टाइम म्यागेजिनले विश्व वर्षव्यक्ति घोषणा गर्यो ।
प्रविधि जगतका कममात्रै सिइओहरुलाई ठूलो पर्दाको फिल्मी दुनियामा अजर अमर बन्ने सौभाग्य प्राप्त हुन्छ । जुकरबर्ग त्यसमध्येका एक हुन् । दी सोसल नेटवर्क नामक हलिउड फिल्म जुकरबर्ग र फेसबुककै कथामा आधारित छ । यो फिल्मले विभिन्न ८ विधामा एकेडेमी अवार्ड प्राप्त गर्यो । तथापि जुकरबर्गले यो फिल्मका कतिपय तथ्यहरु गलत रहेको अडान छाडेनन् ।
दी सोसल नेटवर्क फिल्मको कथा आरोन सर्किनले लेखेका हुन् । भलै जुकरबर्गलाई यो चलचित्र मन नपर्ला तथा आरोनको बहुचर्चित टेलिभिजन शो दी वेष्ट विंगका सबैभन्दा ठूला फ्यानमध्ये जुकरबर्ग पनि एक हुन् ।
जुकरबर्गले सन् २०१२ को मे १८ मा फेसबुक कम्पनीलाई सार्वजनिक कम्पनीको रुपमा ल्याए । शेयर बजारमा आएकै दिन फेसबुकको शेयर मूल्य आकाशियो । कम्पनीले शेयरधनीबाट १६ अर्ब डलर उठाउन सफल भयो । यो प्रविधि कम्पनीको इतिहासमा सबैभन्दा ठूलो आइपिओ थियो । अलिबाबा कम्पनीले गतवर्ष मात्र फेसबुकको यो इतिहास तोडेको थियो ।
फेसबुकले उचाइ लिइरहँदा चान र जुकरबर्ग अफेयरमै रमाइरहे । फेसबुक सार्वजनिक कम्पनीको रुपमा गएको अर्को दिनमात्रै यी दुइले विवाह गरे । तर उनीहरुको विवाह सुटुक्क भयो भन्दा पनि हुन्छ । धेरैको अपेक्षा भन्दा विपरित निकै सामान्य खालको विवाह भयो । पालो अल्टोस्थित घरमा विवाह सम्पन्न भयो । निकै कममात्र पाहुना उपस्थित थिए र त्यो विवाह जस्तो पनि लाग्दैनथ्यो । चानले माध्यामिक विद्यालय उत्तीर्ण गर्दा ताकाको सामान्य पार्टी पो हो की जस्तो लाग्थ्यो त्यो विवाह समारोह ।
विवाह समारोहमा ग्री डेका बिली जोए आर्मस्ट्रङले प्रस्तुती दि एभने बेहुली प्रिसिलाको लागि जुकरबर्गले आफै औँठीको डिजाइन गरेका थिए ।
उनीहरुले आफ्नै निजि हवाइजहाजमा इटालीमा गएर हनिमुन मनाए । पाँचतारे होटेल पोट्रेट सुइट्समा बसे, जहाँ एक रात बसाइको प्रतिकोठाको शुल्क ८ सय युरो थियो । पापाराजीहरुले त्यहाँपनि छाडेनन् त्यो जोडीलाई । अनि म्याकडोनाल्ड खाइरहेको अवस्थामा फेला पारेर क्लिक गरिहाले ।
जुकरबर्ग दम्पती हरेक वर्षको डिसेम्बरमा छुट्टी मनाउन दुइ हप्ताजति बाहिर जाने गरेको छ र कहिलेकाहीँ चानको परिवारलाई भेट्न चीन समेत आउने गरेका छन् ।
जुकरबर्गले चिनिया भाषा पनि सिकेका छन् । उनको मन्दारिन भाषा अब्बल बन्दै गएको छ । उनले सन् २०१४ मा झण्डै आधा घण्टाको प्रश्नोत्तर सत्र मन्दारिन भाषामै चलाएका थिए ।
जुकरबर्ग र चानले घरमा बिस्ट नामको हंगेरियन कुकुर पालेका छन् । यो कुकुरको आफ्नै फेसबुक पेज छ ।



बेलाबखतमा फेसबुकको शेयर बेचेरै जुकरबर्गलाई मनग्गे पैसा आउँछ, त्यसैले उनलाई तलब चाहिँदैन । जुकरबर्गले वर्षको १ डलर तलब थाप्छन् । तर उनको निजी चाटर्ड जहाजका लागि मात्र सन् २०१४ मा ६ लाख १० हजार डलर भन्दा बढि खर्च भएको थियो ।
विश्वका १६ औँ ठूला अर्वपति भएपनि जुकरबर्ग कन्जुस छन् भन्ने आरोप लाग्छ । अर्थात् उनले फजुल खर्च गर्दैनन् । टेलर विन्कलेभोसले एक अन्तरवार्तामा भनेका छन्, ‘मैले जिवनमा देखेका मध्ये उनी सबैभन्दा गरीब धनीमान्छे हुन् ।’
पोषाकमा खासै चुजी छैनन् जुकरबर्ग । उनले कुनै डिजाइनर सुट लगाउदैनन् । प्रायः हुड वा खैरो टिसर्टमा देखा पर्छन् ।
जुकरबर्गको कालो भक्सवागन जिटिआइ कार छ । जसको मूल्य ३० हजार डलर भन्दा बढि पर्दछ ।
जुकरबर्गले आफ्नो गोपनीयता तथा एकान्तबासका लागि भने खर्चिन्छन् । सन् २०१४ को अक्टोबरमा उनले हवाइको काउइ टापुमा ७५० एक्कड जमिन १० करोड डलरमा किनेका छन् । त्यहाँ उनले आफ्नो निजी आवास बनाउने योजना बनाएका छन् ।
पालो अल्टोमा उनको ५ हजार वर्गफुटमा फैलिएको निजी घर छ । जसलाई उनले साढे ४ करोड डलरमा किनेका हुन् ।
उनले सनफ्रान्सिस्कोमा पनि १ करोड डलरमा बंगला किनेका छन् र सो घरको सिंगारपटार तथा थपथापका लागि १० लाख डलर थप खर्चिएका छन् । सनफ्रान्सिस्कोका आफ्नो घरको मर्मत गर्ने क्रममा उनले कामदारहरुलाई घरको कार पार्किङमा कारभित्रै रातमा सुत्न बाध्य पारे ।
जुकरबर्ग दानी पनि छन् । उनले सिलिकन भ्याली कम्युनिटी फाउन्डेसनलाई ९९ करोड २० लाख दान गरेका छन् । त्यस्तै सनफ्रान्सिस्को जनरल अस्पताललाई साढे ७ करोड आर्थिक सहयोग प्रदान गरेका छन् ।



जुकरबर्गले फेसबुकको पैसा पनि निकै खर्च गरिदिन्छन्, तर उत्पादनमूलक कामका लागि । जुकरबर्ग फेसबुकको हाकिम हुँदा नै इन्टाग्राम खरीद गर्न १ अर्ब डलर, वाट्सएप खरीद गर्न १९ अर्ब डलर तथा ओकुलस खरीद गर्न २ अर्ब डलर खर्चिइसकेका छन् । तर ३ अर्ब डलरमा स्नापच्याट किन्ने उनको धोको भने पूरा हुन पाएन ।
जुकरबर्गले प्रविधि उद्योगका समकक्षीहरुसँग मात्र होइन अन्य क्षेत्रका विशेष व्यक्तिसँग पनि भेट गर्दछन् । उनले प्रायः भेट्ने मध्येकी एक हुन् ब्राजिलकी राष्ट्रपति डिल्मा रुसेफ । र्यापर स्नूप डग तथा व्यवसायी सीन पार्कर मात्र होइन राष्ट्रपति बाराक ओबामासँग पनि उनको भेट हुने गरेको छ ।
सिंगापुरका एक कलाकार झु जियाले एउटा कला प्रदर्शनी उनकै नाममा समर्पित गरे र त्यसको नाम दिए दी फेस अफ फेसबुक ।
यो वर्षको सुरुमा न्युयोर्कका एकजना कलाकारले दिसाको प्रयोग गरी जुकरबर्गको चित्र बनाए ।
जुकरबर्ग विश्वका सबैभन्दा कम उमेरमा अर्बपति हुनेमध्येका एक हुन् । उनी आफुलाई भुइँमान्छे ठान्छन् । तर उनमा धनाढ्यमा जस्तो रवाफ छैन र निकै सामान्य जिवनशैली जिउँछन् । उनले नियमित रुपमा प्रश्नोत्तर सत्र चलाउँछन् जसलाई उनले टाउनहल नाम दिएका छन् । त्यसक्रममा उनले विश्वभरका सर्वसाधारणसँग कुराकानी तथा प्रश्नोत्तर गर्दछन्, भलाकुसारी गर्दछन् । – विजनेस इन्साइडरबाट अनुदित 


