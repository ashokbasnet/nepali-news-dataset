जिओनीको इलाइफ एस सेभेन, के के छन् नयाँ फिचर्स ?

पछिल्लो समयमा पातला स्मार्टफोन निर्माणमा कहलिएको चिनियाँ स्मार्टफोन ‘जिओनी’ले एकपछि अर्को पातला र लामो समय ब्याट्री टिक्ने फोन नेपाली बजारमा ल्याइरहेको छ ।
जियोनीले केही समय पहिले नेपालका सात जना पूर्व मिस नेपालको हातबाट जियोनी इलाइफ एस ७ फोन सार्वजनिक गर्‍यो । पातलो स्मार्टफोनका रुपमा इलाफ ५ लाई नेपाली उपभोक्ताले राम्रोसँग रुचाएपछि आएको इलाइफ एस ७ देख्दा निकै सुन्दर छ ।
मोटाइ जम्मा ५.५ मिलिमिटर मात्र भएका कारण यो विश्वमा अहिलेसम्म उपलब्ध स्मार्टफोनहरुमा सबैभन्दा पातलो स्मार्टफोनमध्ये एक हो । धातु र सिसाको मिश्रणयुक्त डिजाइनका कारण यो फोन पूर्णतः स्टाइलिस स्मार्टफोन हो भन्ने कुरामा शंका छैन । तर के जिओनीको इलाइफ सेभेनका यत्ति विशेषता मात्र उपभोक्ताले यसलाई खरीद गर्नुपर्ने पर्याप्त कारणहरु हुन् त ? अवश्य नहोला । आउनुहोस् आज हामी तपाईलाई जिओनी एस ७ का अरु धेरै विशेषतासहितको समिक्षा पेश गर्दै छौं-

डिजाइन र डिस्प्ले
गोजीमा ठूलो बजेट उपलब्ध नभएका तर स्टाइलिस फोन प्रयोग गर्न चाहनेका लागि जिओनीको आइलाइफ पहिलो रोजाइ हुनसक्छ । निकै स्लिम तथा उत्कृष्ट डिजाइन भएको यो स्मार्टफोनको स्क्रिन निकै तिक्ष्ण छ र घाम लागेको बेलामा समेत यसको स्क्रिनमा केही कुरा हेर्न र पढ्न गाह्रो हुँदैन ।

यो स्मार्टफोनको छेउमा यु आकारको धातुको फ्रेमले स्मार्टफोनलाई अझ सुन्दर र मजबुत बनाएको छ । यसको रङ कालो हुँदा अझै राम्रो देखिन्छ ।
तर यो स्मार्टफोनको पछाडिपट्टकिो सिसाको कभर भने छिटै तथा सजिलै फोहोर हुने समस्याले भने सताउन सक्छ । अझ पाइन्टको पछाडिको गोजीमा राख्ने बेलामा त दुइपटक सोँच्नुपर्ने हुन्छ, किनकी पाइन्टको पछाडिको गोजीमा यो फोन राखेको बेला कतै बसिहालियो भने फोन फुट्ने डर हुन्छ ।
कार्यक्षमता, सफ्टवेयर अनुभव
अन्य जिओनी फोनमा जस्तै यसमा पनि एमिगो यु आइ सफ्टवेयर प्रयोग गरिएको छ । यसमा एप ट्रे उपलब्ध छैन त्यसैले एप्पलको आइओएस यु आइ जस्तै लाग्छ । कन्ट्रोल सेटिङ पनि स्क्रिनको पुछारमा छ भने नोटिफिकेसन सबैभन्दा माथि देखिन्छ । एपहरुलाई हेर्नका लागि दायाँ तथा बायाँ स्विप गर्न र चाहिएको एपलाई अगाडि ल्याउन सकिन्छ ।
एपलाई एउटा स्क्रिन अर्थात् डेक्सटपबाट अर्कोमा सार्नका लागि केवल एपमाथिको स्क्रिनमा अलिक कडा तरिकाले दबाउनुपर्छ, त्यसपछि त्यहाँ झिपझिप गर्न सुरु गर्छ अनि उक्त एपलाई अर्को स्त्रिmनमा सार्न सकिन्छ, जुन स्त्रिmनको सबैभन्दा माथिल्लो भागमा देखापर्छ ।
जिओनीले आफ्नो पछिल्लो स्मार्टफोनमा कतिपय नयाँ एपहरु थप गरेको छ, जुन त्यति धेरै आबश्यक लाग्दैनन् ।
यो स्मार्टफोनको अर्को समस्या भनेको यसको कन्ट्रोल सेन्टरको अवस्थिति नै हो । यो आइकन स्त्रिmनको सबैभन्दा पुछारमा रहेको हुँदा त्यसलाई स्त्रिmनको माथिल्लो भागमा ल्याउन स्वाइप गर्नुपर्छ । यदि तपाइँले पूरानो एन्ड्रोइड युआइ सफ्टवेयर प्रयोग गर्ने गर्नुभएको थियो भने यो स्मार्टफोनको सफ्टवेयर प्रयोग गर्नु एउटा नयाँ सिकाइ हुनेछ । यसमा अभ्यस्त हुन तपाईलाई केही दिन लाग्ने छ ।
क्यामेरा
जिओनीको इलाइफ सेभेन स्मार्टफोनको सबैभन्दा राम्रो फिचर भन्नु नै यसको क्यामरा हो । १३ मेगापिक्सेलको रियर क्यामराले कुनै दृश्यमा मज्जाले फोकस गरेर राम्रो तस्वीर लिन सकिन्छ । तपाइँ कुनै व्यवसायिक क्यामेराम्यान होइन भने यो स्मार्टफोनको क्यामेरामा रहेको प्रोफेसनल मोड भन्दा सामान्य शूटिङ मोड नै छनोट गरेर तस्वीर खिच्दा राम्रो । ८ मेगापिक्सेलको फ्रन्ट क्यामरा सेल्फीका पारखीहरुका लागि सबैभन्दा ठूलो उपहार हो । स्मार्टफोनका धेरै प्रयोगकर्ताहरुले अहिले स्मार्टफोनको सेल्फी क्षमतालाई हेरेर समेत स्मार्टफोन खरीद गर्ने गरेको अवस्थामा यो स्मार्टफोन सेल्फीप्रेमीको पहिलो रोजाइ हुनसक्छ ।
तर क्यामराको सबैभन्दा ठूलो कमजोरी भनेको यसको अत्यधिक संतृप्तता अर्थात् बढि रंग पोतिनु । रातो रङको फूलको तस्वीर खिच्नुभयो भने यसले फूललाई गाढा खैरो रातो रङमा बदलिदिनेछ । मर्न थालेको रुखका पहेँला पातलाई समेत अप्राकृतिक हरियो रङ पोतिदिन्छ । त्यसैले बढि वनाबटी रङ मन पराउनुहुन्न भने तपाइलाई जिओनीको यो स्मार्टफोनकेा क्यामरा राम्रो नलाग्न सक्छ ।
ब्याट्री- यो फोनको उत्कृष्ट क्षमतामध्ये एउटा हो यसको ब्याट्री । यसमा २७ सय मिलि एम्पिएर क्षमताको ब्याट्री प्रयोग गरिएको छ । त्यसैले दिनभरी नै यसमा इन्टरनेट चलाउँदा पनि तथा फोनमा बारम्बार कुराकानी गर्दा पनि यसको चार्ज पूरै दिन टिक्दछ । यसको सबैभन्दा राम्रो विशेषता भनेको धेरै प्रयोग गर्दा समेत यसको ब्याट्रीको चार्ज स्वात्तै घट्दैन । हामीले परिक्षणका लागि प्रयोग गर्दा एकपटक चार्ज गरेपछि झण्डै १० घण्टासम्म ब्याट्री टिकेको पाइयो, जुन औसत फोनभन्दा राम्रो हो ।
निचोड
त्यसैले यो स्मार्टफोनको निकै पातलो स्वरुप तथा ब्याट्रीको आयु सबैभन्दा सकारात्मक पक्ष हुन् । यति पातलो फोनमा पनि जियोनीले जसरी डिजाइनलाई युनिक बनाउन सकेको छ त्यो प्रसंसनीय छ । फ्लासयुक्त डे लाइट क्यामेरा निकै राम्रो छ, सेल्फी क्यामेरा पनि आर्कषक छ । तर, प्रयोग गर्दा फोन तात्ने तथा क्यामेराले अप्राकृतिक तथा बनाबटी तस्वीर तयार पार्ने यसका केही कमजोरी हुन् ।
सवैभन्दा पातलो फोन भएका कारण पनि फोन तात्ने समस्या स्वभाविक नै हो । समग्रमा इलाइफ एस सेभेनको मूल्यस्तर तथा बजारमा उपलब्ध बजेट स्मार्टफोनहरुको आधारमा यो रोजाइको स्मार्टफोन हुनसक्छ ।
 
 
 
 
 
 
 
 

