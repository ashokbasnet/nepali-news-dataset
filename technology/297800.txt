कसको कल्पना थियो ‘एटम बम’ ?

एटम बमको परिकल्पना सबैभन्दा पहिले कसले गर्यो होला ? यसको सिद्धान्त प्रतिपादन गर्ने अल्बर्ट आइन्स्टलाइन, तथा अटो हानकै नाम लिन्छौँ हामी । तर अनौठो कुरा के भने एटम बमको सबैभन्दा पहिले परिकल्पना कुनै वैज्ञानिकले होइन साहित्यकारले गरेका हुन् । परमाणु बम निर्माण हुनु तथा त्यसको सिद्धान्त प्रतिपादन हुनु भन्दा झण्डै ३० वर्षअघि नै परमाणु बमको परिकल्पना एकजना साहित्यकारले गरेका गरेका थिए ।
सायद तपाइँलाई थाहा नहुन सक्छ अंग्रेज साहित्यकार एचजी वेल्सले सन् १९१४ मै परमाणु बमको परिकल्पना गरेका थिए ।
वेल्सको पुस्तक द वल्र्ड सेट फ्रि सन् १९१४ मा प्रकाशित भएको थियो । जसमा उनले युरेनियमबाट बन्ने एउटा यस्तो बमको परिकल्पना गरेका थिए जो अनन्त कालसम्म विस्फोट भइरहन्छ । साथै उनले उक्त बमको क्षमता पनि असिमित हुने कल्पना गरेका थिए ।
जहाजबाट बमबारीको कल्पना
यतिमात्र कहाँ हो र ? वेल्सले त यहाँसम्म सोँचेका थिए की यस्तो बमलाई हवाइजहाजबाट जमिनमा प्रहार गर्न सकिनेछ ।
तर वेल्सले सायद यो सोँचेका थिएनन् की उनको त्यो परिकल्पनालाई उनका एकजना साथी विस्टन चर्चिल र भौतिक शास्त्रका वैज्ञानिक लियो स्जिलर्डले यथार्थमा परिणत गरिदिनेछन् ।
त्यस समयमै ठोस पदार्थ निकै स-साना कणहरु मिलेर बनेको भन्ने मान्यता थियो । साइन्स म्युजियमका क्युरेटर एन्ड्रयू नेहम भन्छन्, ‘जब यो प्रष्ट भयो की रदरफोर्डको परमाणुमा सघन न्युक्लियस हुन्छ, तब यो बुझियो की पदार्थ स्पि्रङ जस्तै हो ।’
एचजी वेल्स नयाँ नयाँ खोजी तथा आविष्कारबाट खुबै प्रभावित थिए । कहिलेकाहीँ त उनले भविष्यमा हुने आविष्कारहरुको बारेमा भविष्यवाणी समेत गर्थे, जो थेरैचोटी सत्य पनि सावित भए ।
वेल्स-चर्चिल भेटघाट
बेलायती राजनितिज्ञ चर्चिलले एचजी वेल्सका लेखोटहरु पढेपछि खुबै प्रभावित बनेछन् । चर्चिल आफै पनि साहित्यकार थिए र उनले वेल्ससँग चिनाजानी पनि गरेका थिए ।
सुन्तला आकारको परमाणु बमका विषयमा पहिलो कल्पना गर्ने श्रेय आधिकारिक रुप्मा ग्राहम फार्मलोलाई जान्छ । तर वास्तवमा यो एचजी वेल्सको किताबसँग सिधा जोडिएकेा छ ।
बेलायती वैज्ञानिकले सन् १९३२ मा परमाणु विखण्डन गर्ने काममा सफलता हालिस गरे । तर त्यस समयसम्म पनि धेरै मानिसलाई यो क्रियाबाट ठूलो परिमाणमा उर्जा निकाल्न सकिन्छ भन्ने थाहा थिएन ।
त्यहीँ वर्ष हंगेरीका वैज्ञानिक लियो स्जिलर्डले वेल्सको किताब द वल्र्ड सेट पढेका थिए । उनले निधो गरे की परमाणुको विखण्डनबाट ठूलो परिमाणमा उर्जा निस्कन सक्छ । उनले त्यस विषयमा एउटा लेख पनि लेखे जो वेल्सको विचारसँग निकै नजिक थियो ।
श्रृंखला प्रतिक्रिया
स्जिलर्डले नै सेप्टेम्बर १९३३ मा चेन रिएक्सन अर्थात् श्रृंखला प्रतिक्रियाको विषयमा कुरा गरेका थिए । उनले लण्डनको रसेल स्क्वाएरमा ट्राफिक सिग्नललाई देख्दा उनको मस्तिष्कमा यस्तो विचार आएको थियो । उनले लेखेका थिए, ‘मेरो मनमा एकाएक यो विचार आयो की यदि परमाणुलाई न्युट्रोनबाट तोडिन्छ, त्यसबाट दुइ न्युट्रोन निस्कन्छन् र त्यसमा एक न्युट्रोन निस्केर फेरि यस्तै प्रतिक्रिया गर्न लाग्छ । तब मलाई लाग्यो की न्युक्लियर चेन रिएक्सन सुरु हुन्छ ।’
विरोध प्रदर्शन
ठीक यहीँ समयमा नाजीको दबदबा बढिरेको थियो र स्जिलर्ड यसबाट निकै हैरान थिए । सन् १९४५ मा चर्चिल बेलायतको संसदीय चुनावमा हारे । बेलायतका नयाँ प्रधानमन्त्री क्लिमेन्ट एटलीले लस एलामोसका वैज्ञानिकलाई थोरै बजेट दिएर भएपनि परमाणु बम बनाउन लगाए ।
एचजी वेल्सको मृत्यु १९४६ मा भयो । त्यस समयमा उनी द शेप अफ थिंग्स टू कम नामक फिल्ममाथि काम गरिरहेका थिए । उनले उक्त फिल्ममा पनि परमाणु बमको विषय थियो ।-बीबीसीबाट अनूदित

