विश्वका सबैभन्दा महंगा १० वेब ठेगाना

वेब ठेगाना आखिर के हो ? यो त पैसाको पोको पो रहेछ । दुनियामा केही यस्तो वेब ठेगानाहरु छन् जो करोडौँ मूल्यमा बिक्रि भएका छन् । आफ्नो नाममा दर्ता गराएका त्यस्ता वेब ठेगानाहरु करोडौँ मूल्यमा बेच्दा कैयन् मानिस करोडपति बनेका छन् ।
डट कम डोमेनवाला वेब ठेगानामध्ये विश्वमा सबैभन्दा महंगो मूल्यमा बिक्रि भएका १० वेब ठेगाना यी रहेछन्-
१. सेक्स डट कम- वास्तवमा सेक्स दुनियामा सबैभन्दा धेरै बिक्ने विषय हो । त्यसैले होला सेक्स डट कम विश्वमा सबैभन्दा धेरै मूल्यमा बिक्रि भएको वेब ठेगाना हो । गिनिज रेकर्डधारी यो वेब ठेगाना सन् २०१० मा १ करोड ३० लाख डलरमा बिक्रि भएको थियो । टाट पल्टिएको एस्कम एलएलसीले क्लोभर होल्डिंग्सलाई यो वेब बेचेको थियो ।
२. फण्ड डट कम- सन् २००८ मा ९९ लाख ९९ हजार ९ सय ५० डलरमा बिक्रि भएको यो वेब ठेगाना अहिले बन्द छ । यो वेब एड्रेसमा लगअन गर्दा कृपया फण्ड डट कम चेक गर्न पुनः आउनुहोला भन्ने लेखिएको देखिन्छ ।
३. पोर्नो डट कम- यहीँ वर्षको फेब्रुअरीमा बिक्रि भएको यो वेब ठेगानाको मूल्य ८८ लाख ८८ हजार ८ सय ८८ डलर परेकेा थियो । डोमेन किंग भनिने रिक सेचवार्टले सन् १९९७ मा एकजना कलेज पढ्ने विद्यार्थीबाट ४२ हजार डलरमा किनेका थिए । विश्वको सबैभन्दा लोकपि्रय पोर्न साइट मध्ये एक रहेको यो साइटलाई उनले अन्ततः यति महंगो मूल्यमा बेच्न सफल भए । चेक गणतन्त्रको एक कम्पनीले यो वेब ठेगाना किनेको हो ।
४. पोर्न डट कम- सन् २००७ मा ९५ लाख डलरमा बिक्रि भएको यो वेब ठेगाना त्यो पालाको सबैभन्दा महंगो वेब एडे्रस थियो ।
५. डायमण्ड डट कम- गरगहना बिक्रिमा लक्षित यो साइटको वेब ठेगाना सन् २००६ मा ७५ लाख डलरमा बिक्रि भएको हो ।
६. जेड डट कम- जापानी इन्टरनेट सेवा प्रदायक जिएमओ इन्टरनेटले सन् २०१४ मा निसान मोटर्सबाट जेड डट कम युआरएल खरीद गरेको हो । यसका लागि जिएमओले ८० करोड येन अर्थात् ६७ लाख ८४ हजार डलर तिरेको थियो ।
७. स्लट्स डट कम– सन् २०१० मा ५५ लाख डलरमा बिक्रि भएको यो वेब ठेगानाको मूल्य प्रति अक्षर १० लाख जति परेको छ ।
८. टोयज डट कम- सन् २००९ मा बिक्रि भएको यो वेब ठेगानाको मूल्य ५१ लाख डलर परेको थियो । पहिले टाट उल्टिएको सम्बन्धि अदालती कार्यवाहीका क्रममा यो वेब ठेगाना १२ लाख ५० हजार डलरमा बिकेको थियो । तर अर्को दिन यो वेब ठेगाना ५१ लाख डलरमा लिलाम भयो ।
९. क्लोथ्स् डट कम – जुत्ता कम्पनी ज्याप्पोसले यो वेब ठेगानालाई सन् २००८ मा ४९ लाख डलरमा खरीद गरेको हो । अहिले भने यसलाई अमेजन कम्पनीले किनेको छ ।
१०. मेडीकेयर डट कम- सन् २०१४ को मे महिनामा ४८ लाख डलरमा यो वेब ठेगानालाई इहेल्थ इन्सुरेन्स डट कमले खरीद गरेको थियो ।

