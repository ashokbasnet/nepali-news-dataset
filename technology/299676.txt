जिमेलमा नयाँ टुल्स
इन्टरनेट जाएन्ट गुगलले जिमेलका लागि पोस्टमास्टर नामका नयाँ टुल सार्वजनिक गरेको छ ।
दीनेक्स्टवेब डट कमका अनुसार यो टुलका माध्यमबाट एकैपटकमा बल्क इमेल पठाउने मानिसहरुले आफुले पठाएका इमेल कतै स्मापमा पो गएनन् ? भन्ने थाहा पाउन सकिन्छ । साथै आफुले जिमेलमार्फत पठाएका इमेल प्रापकले प्राप्त गर्न सके नसकेकेा तथा प्रापकलाई ती इमेल मन परे नपरेको पनि थाहा पाउन सकिन्छ ।
गुगललका अनुसार यो नयाँ टुलबाट जिमेल प्रयोगकर्ताले आफ्ना गल्ती पहिचान गर्न सक्ने र ठूलो परिमाणमा इमेल गर्ने सही तरिका सिक्न सक्नेछन् ।
साथै जिमेलले स्पाम फिल्टरमा पनि सुधार गर्न लागेको छ । स्पाम इमेललाई सक्कली इमेल जस्तै घुसेर प्रयोगकर्ताको इनबक्समा आउने प्रक्रियालाई ब्लक गर्नका लागि गुगलले मेसिन लर्निङ पनि सुरु गर्दैछ ।
गुगललका अनुसार नयाँ फिल्टरका माध्यमबाट प्रयोगकर्ताले कस्ता इमेल मन पराउँछन् भन्ने कुरा पनि जान्न पाउँछन् ।

