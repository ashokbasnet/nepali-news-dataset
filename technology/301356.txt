हुवावेले भित्रायो दुईवटा बजेट स्मार्टफोन
चिनियाँ मोबाइल निर्माता कम्पनी हुवावेले बजेट स्मार्टफोन बजारमा ल्याएको छ । उपभोक्ताको माग र चाहनालाई ध्यानमा राखेर हुवावेले ‘वाई ५ सी’ ‘वाई ३ सी’ स्मार्टफोन बजारमा ल्याएको हो ।
हुवावे ‘वाई ५ सी’ मूल्य ९ हजार ९ सय ९९ रुपैयाँ रहेको छ भने ‘वाई ३ सी’ को मूल्य ७ हजार ९ सय ९९ रुपैयाँ छ ।
बजेट मूल्यमा उपलब्ध दुबै स्मार्टफोनको गुणस्तर र कार्यक्षमता प्रिमियम स्मार्टफोनकै हाराहारीमा रहेको हुवावे मोबाइलको न्यूरोडका लागि आधिकारीक बिक्रेताता टेली टूका निर्देशक रोशन बिष्टले जानकारी दिए ।
हुवावे ‘वाई ५ सी’

हुवावेले ल्याएको नयाँ स्मार्टफोन ‘वाई ५ सी’मा ४.५ इन्चको डिस्प्ले राखिएको छ । यसमा शक्तशाली सुपर फाष्ट १.२ गीगाहर्जको क्वाड कोर प्रोसेसर राखिएको छ । यसमा १ जीबीको र्‍याम र ८ जीबीको रोम रहेको छ ।
‘वाई ५ सी’मा दुईवटा एलईडी फ्ल्याससहितको ८ मेगापिक्सेल क्यामेरा र २ मेगापिक्सेल क्यामेरा जडान गरिएको छ । २ सिम सपोर्ट गर्ने यो फोनमा १७३० एमएएच क्षमताको ब्याट्री राखिएको छ ।
हुवावे ‘वाई ३ सी’

‘वाई ३ सी’ ४ इन्चको डिस्प्ले भएको स्मार्टफोन हो । यसमा सुपर फाष्ट १.२ गीगाहर्जको क्वाड कोर प्रोसेसर राखिएको छ । ५१२ एमबीको र्‍याम, ४ जीबीको आन्तरिक स्टोरेज, दुईवटा एलइडी फ्ल्याससहित ५ मेगापिक्सेल रियर क्यामेरा तथा २ मेगापिक्सेल फ्रन्ट क्यामेरा लगायतका सुविधाहरु छन् । दुई सिम सपोर्ट गर्ने यो स्मार्टफोनमा १७३० एमएएचको ब्याट्री राखिएको छ ।
हुवावेले यी दुबै स्मार्टफोनहरु युवाहरुको रुची तथा मागलाई ध्यानमा राखेर ल्याएको टेलि टूका निर्देशक बिष्टले बताए । उनले भने, ‘अहिले मोबाइल बजारको रुपमा स्थापित न्यूरोडलगायतका क्षेत्रमा हुवावे मोबाइलको माग निकै बढेको छ ।’
बैशाख १२ गते गएको महाभूकम्पपछि हुवावे ब्राण्डको मोबाइल खरिद गर्न आउने ग्राहकहरुको संख्या पनि बढेको उनको भनाइ थियो ।

