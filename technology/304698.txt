पासवर्ड सुरक्षित बनाउने केही टिप्स
दैनिक जिवनमा इन्टरनेट तथा मोबाइलको महत्व बढ्दै जाँदा सुरक्षित पासवर्डको आवश्यता समेत बढ्दै गएको छ । विभिन्न खाले इन्टरनेट अकाउण्टहरुमा प्रयोग हुने पासवर्डको सुरक्षा तथा गोप्यतासँग आर्थिक, सामाजिक तथा नैतिक लगायतको गोपनीयता तथा महत्व जोडिएको हुन्छ ।

त्यसरी आफ्नो पासवर्डलाई सुरक्षित राख्नका लागि हरसम्भव प्रयास गर्नुपर्छ । नत्र कसैले सजिलै पासवर्ड चोरी गर्ने वा ह्याक गर्ने जोखिम हुन्छ । जसका कारण तपाइँका गोप्य डाटा मात्र होइन बैंकको धन समेत चोरी हुने सम्भावना हुन्छ । पासवर्ड कमजोर नहोस् र सुरक्षित होइयोस् भन्नका लागि बलियो पासवर्ड सेट गर्ने केही तरिका यस्ता छन् :
एउटै पासवर्ड एकभन्दा बढि वेबसाइट अर्थात् अकाउण्टका लागि प्रयोग नगर्नुस् । यसो गर्दा कसैले तपाइँको कुनै एउटा अकाउण्टको पासवर्ड चोरी गर्न सक्यो भने सबै अकाउण्टको तालाचाँबी प्राप्त गर्ने जोखिम हुन्छ । अर्थात् एउटा ताल्चा टुट्दैमा पूरै दराज खुल्दछ ।
भुलेर पनि १२३४५६, ००००, २४६८ तथा डब्लुएक्सवाइजेड जस्ता कमजोर तथा सबैले अनुमान गर्न सकने खालका पासवर्ड प्रयोग प्रयोग नगर्नुस् । कुनैपनि ह्याकरले सबैभन्दा पहिले प्रयास गर्ने पासवर्ड यिनै हुन् र धेरै काण्डमा यस्ता पासवर्डबाट ह्याक भएका घटना छन् ।

आफ्ना श्रीमती, बच्चाबच्ची, अपार्टमेन्ट, मनपर्ने खेल वा क्लब, आफ्नो अफिसको नाम जस्ता कुराहरु पनि पासवर्डमा नराख्नुस् । धेरैले यो पनि अनुमान गर्ने कुरा हो ।
जति लामो तथा स्पेसल क्यारेक्टरवाला पासवर्ड हुन्छ, उति नै सुरक्षित हुन्छ । त्यसैले पासवर्डमा एकदुइ अक्षर अपरकेस अर्थात् क्यापिटल लेटरमा पनि राख्नुपर्छ । यसो गर्दा पासवर्ड बढि सुरक्षित हुन्छ ।
पासवर्डलाई कागजमा लेख्ने वा कम्प्युटरमा कतै लेखेर सेभ गर्ने काम नगर्नुस् । यदि तपाइँले पासवर्ड भुल्ने डर छ र कागजमा लेख्नैपर्नेछ भनेपनि त्यसलाई पासवर्ड हो भन्ने अरुले भेउ नपाउने गरी र आफुले मात्र बुझ्नेगरी लेख्नुहोस् । उल्टोसुल्टो पारेर लेख्नु वा केही अक्षरहरु गल्ती समेत लेखेर आफुले सम्झिन सक्ने तर अरुले चोर्न नसक्ने गरी पनि लेख्न सक्नुहुन्छ ।
अनलाइन लकर
यदि तपाइँले चाहनुहुन्छ भने आफ्नो पासवर्डलाई अनलाइन लकरमा पनि राख्न सक्नुहुन्छ ।
LastPass, SplashID Safe, 1Password  जस्ता सफ्टवेयर स्टोरले तपाइँको पासवर्डलाई इनक्रिप्ट गरेर सुरक्षित राख्दछन् । वेबसाइटमा आफ्नो मास्टर पासवर्ड दिएर तपाइँले लगइन गर्न सक्नुहुन्छ ।
आफ्नो मोबाइल फोनलाई कहिल्यैपनि पासवर्ड रहित नबनाउनुहोस् । तपाइँको फोनमा आफ्नो बारेमा धेरै महत्वपूर्ण जानकारी हुनसक्छन् जसमाथि अरुले नजर लगाइरहेको हुनसक्छ ।-बीबीसी

