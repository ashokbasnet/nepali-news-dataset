नयाँ आइफोन एक महिनाभित्र नेपाली बजारमा आउने
काठमाण्डौ । अमेरिकामा बिहीबार सार्वजनिक भएका एप्पलका दुई नयाँ मोडलका आइफोन नेपाली बजारमा एक महिनाभित्रै आइपुग्ने भएका छन् ।
एप्पलको नेपालका लागि आधिकारिक वितरक जनेरेसन नेक्स्टका अनुसार दशैं अगाडि नै नेपाली बजारमा नयाँ आइफोनको बिक्रि सुरु हुने छ ।
‘हामीले कम्पनीलाई फोनको अर्डर गरिसकेका छौं’ जनेरेसन नेक्स्टका प्रबन्ध निर्देशक पवन भिमसरियाले भने-‘एक महिनाभित्रै नेपाली उपभोक्ताले नयाँ आइफोन चलाउन पाउने छन् ।’
यसअघि अन्तराष्ट्रिय बजारमा सार्वजनिक भएका एप्पलका नयाँ उत्पादन नेपाली बजारमा आउन ६ महिनाभन्दा बढि लाग्ने गर्दथ्यो । जसका कारण नेपाली उपभोक्ताले अबैधानिकरुपमा भित्राइएका फोन प्रयोग गर्न बाध्य हुन्थे ।

नयाँ आइफोन अमेरिकी बजारमा पनि दुई सातापछि मात्र बिक्रि सुरु हुने छ । अहिले कम्पनीले धमाधम बुकिङ लिइरहेको छ, जसको सिपमेन्ट २५ सेप्टेम्बरदेखि हुने बताइएको छ ।
नयाँ आइफोनको मूल्य नेपाली बजारमा कति पर्छ भन्नेबारे अहिले नै यकिन भन्न नसकिने भिमसरियाले बताए । ‘डलरको मूल्य धमाधम बढिरहेको छ, आगामी दुई सातामा डलरको मूल्य कता जान्छ त्यसले नै मूल्य निर्धारण गर्छ ।’ उनले भने ।
डलरको मूल्य एक सय ७ रुपैयाँ हाराहारी भएमा नयाँ आइफोनको मूल्य ७ देखि १० हजार रुपैयाँसम्म बढ्नसक्ने उनले बताए ।
यो पनि पढ्नुहोस्

एकसाथ आए दुई नयाँ आइफोन, के-के छन् विशेषता ?
आइफोन ६ मा सेल अफर, ७ हजार पाँच सय रुपैयाँसम्म छुट

