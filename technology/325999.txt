वाटर प्रुफ भनिएको सोनीको स्मार्टफोन पानीमा डुबाउन नहुने

सोनी कम्पनीको बहुचर्चित स्मार्टफोन सिरिज एक्सपेरियाको एउटा सर्वाधिक महत्वपूर्ण विशषता भनेकै यी स्मार्टफोन वाटर प्रुफ छन् अर्थात् पानी छिर्दैन ।
तर वाटरप्रुफ भनिएका आफ्ना तिनै स्मार्टफोनलाई पानीमा नडुबाउन कम्पनीले उपभोक्ताहरुलाई अपिल गरेको छ ।
सोनीको एक्सपिरिया ब्लगमा एउटा सन्देश राखिएको छ । जसमा लेखिएको छः ओसिलो ठाउँमा फोटो तथा भिडियो खिच्दा विचार पूराउनुहोस् की पानीमा डुबाएर यो प्रयोग नगर्नुस् । यदि स्मार्टफोन फोहोर पानीमा डुब्यो भने तत्कालै त्यसलाई सफा पानीले धोइहाल्नुस् ।
कम्पनीका अनुसार स्मार्टफोन डिभाइसको आइपी रेटिंग्सले ल्याब कन्डिसनमा स्मार्टफोनलाई स्ट्याण्डबाइ मोडमा लैजान्छ । त्यसैले पानीमा फोटो खिच्नका लागि एक्सपिरिया स्मार्टफोन प्रयोग गर्न नहुने उसले बताएको छ । पौडी खेल्दा वा डाइभिंग गर्दा पानी मूनि भएको अवस्थामा फोटो खिच्नका लागि फोनको प्रयोग गर्ने कम्पनीले आग्रह गरेको छ ।

एनग्याजेट वेबसाइटका अनुसार सोनीको यो सन्देश तथा चेतावनी उसको एक्सपिरिया जेड थ्री प्लस स्मार्टफोनका लागि दिइएको हो । तर यहीकुरा सोनीले आफ्नो पछिल्लो स्मार्टफोन एक्सपिरिया जेड फाइभको हकमा पनि लागु गर्दैछ ।
वास्तवमा वाटरप्रुफ भनेर दाबी गरिएपनि आफ्ना स्मार्टफोन डिभाइसहरु पानीमा धेरैबेर राख्न नमिल्ने खालका रहेको कुरा थाहा पाएरै सोनीले आफ्ना प्रयोगर्तालाई जानकारी गराएको छ ।

