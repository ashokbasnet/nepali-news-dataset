फेसबुकको मुख्यालयमा के के देखियो (भिडियो सहित)

झण्डै डेढ अर्ब प्रयोगकर्ता रहेको दुनियाको सबैभन्दा ठूलो सोसल नेटवर्किंग साइट फेसबुकको यो लोकप्रियताका पछाडि के छ होला रहस्य ? अनि यसका संस्थापक तथा सिइओ मार्क जुकरबर्गले कसरी काम गर्छन् होला ?
यहीँ कुरालाई देखाउनका लागि फेसबुक संस्थापक मार्क जुकरबर्गले फेसबुकको नयाँ मुख्यालयको पहिलो लाइभ भिडियो सार्वजनिक गरेका छन् । त्यसका साथै उनले टाउनहलमा आयोजना हुने प्रश्नोत्तर सत्रको तयारी कसरी चलिरहेको छ त्यो पनि बताएका छन् ।
भिडियोमा जुकरबर्गले आफ्नो कार्यकक्ष, डेस्क, कन्फ्रेन्स रुम तथा मिटिंग रुमका बारेमा पनि बताएका छन् । उक्त मिटिंग रुममा उनले भारतीय प्रधानमन्त्री नरेन्द्र मोदी लगायतका विश्वका ठूला ठूला हस्तीहरुसँग भेटघाट गर्नेछन् ।
भिडियोमा फेसबुकको कार्यस्थलको विशेष कुरा यो देखियो की कर्मचारीहरुले काम गर्ने ठाउँ पूरै खुल्ला हल हुँदोरहेछ, र कुनै क्युबिकल पार्टिसन नहुँदो रहेछ अनि जुकरबर्ग सबै कर्मचारीको बीचमा बस्दा रहेछन् ।
भिडियोमा जुकरबर्गले भनेका छन् : खुल्ला ठाउँ हुनाका कारण हामी काम गरिरहँदा एक अर्कोको नजिक हुन्छौँ । यसले मानिसहरुलाई आफ्नो काम बाँडचुँड गर्न तथा बताउन सजिलो हुन्छ र एक अर्कामा मिलेर काम गर्न सजिलो हुनछ । हाम्रो समुदयाका लागि सर्वोत्कृष्ट सेवा उत्पादनका लागि यसको ठूलो हात छ ।
अन्य कुरा देखाइसकेपछि जुकरबर्गले क्यामराम्यानलाई आफ्नो डेस्क तर्फ लैजान्छन् । उनको कार्यकक्ष कुनै फेन्सी अफिस छैन । निकै सामान्य टेबल नै छ, अन्य कर्मचारीहरुको जस्तो । टेबुलमा धेरै किताब छन्, फेसबुकको नयाँ लोगो तथा एउटा स्याटेलाइटको मोडल छ जसका बारेमा कम्पनीले काम गरिरहेको छ । साथै उनको टेबुलमा लेजर कम्युनिकेसन टिमले लेखेको एक किताब तथा फेसबुक टिसर्ट पनि देखियो । फेसबुुकको मुख्यालयमा के के देखियो ?
हेर्नुस् यो भिडियो
 

