टेलिकमले ल्यायोे पेष्टपेड मोबाइलमा डाटा प्याकेज
१९ असोज, काठमाडौं । नेपाल टेलिकमले जीएसएम पोष्टपेड मोबाइलमा डाटा प्याकेज मार्फत इन्टरनेट सुविधा उपलब्ध गराएको छ । डाटा प्याकेज यही बुधबारदेखि लागू हुनेछ ।
टेलिकमले दुई सय एमबी डाटा १३० रुपैयाँमा उपलब्ध गराउने भएको छ । यस्तै ५ सय एमबीका लागि ३ सय र १ जीबीका लागि ५ सय रुपैयाँ तोकिएको छ । यो प्याकेज एक महिनाभित्र प्रयोग गरिसक्नुपर्ने हुन्छ ।
तीन जीबी डाटा १२ सय ९० रुपैयाँमा उपलब्ध हुनेछ, जुन प्याकको अवधि २ महिना रहेको छ । त्यस्तै, ५ जीबी डाटा १८ सयमा उपलब्ध हुनेछ । यो प्याक ३ महिनासम्म प्रयोग गर्न सकिने छ ।
यस्तो छ प्याकेज


उल्लेखित महसुल दरमा कर समावेश गरिएको छैन । यसमा थप १३ प्रतिशत भ्याट लाग्ने टेलिकमले जनाएको छ ।
डाटा सुविधा लिनका लागि मोबाइलबाट डाटा टाइप गरी स्पेस दिएर आफुले चाहेको भोल्यूम टाइप गरी १४०० मा एसएमएस गर्नुपर्ने हुन्छ । उदाहरणको लागी 200MB Data लिनु परेमा DATA 200MB Type गरी १४०० मा SMS पठाउनु पर्छ ।
प्रयोग गर्न बाँकी रहेको डाटा भोल्यूम थाहा पाउन सिबी टाइप गरी १४०० मा एसएमएस पठाउन सकिन्छ ।

