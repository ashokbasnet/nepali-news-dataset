टि्वटरले गर्यो परिवर्तन, अब कम्तिमा ५ हजारलाई फलो गर्न सकिने

माइक्रोब्लगिङ साइट टि्वटरमा अब कम्तिमा ५ हजार जनासम्मलाई फलो गर्न सकिने भएको छ । यसअघि सम्म २ हजार टि्वटर अकाउण्ट सम्मलाई मात्र फलो गर्न सकिनेमा टि्वटरले उक्त सीमालाई न्युनतम ५ हजार पूराएको हो ।
टि्वटरले आफ्नो सपोर्ट पेजको माध्यमबाट यस्तो जानकारी दिएको छ ।
अबदेखि पाँच हजार अकाउण्टसम्म सबैले फलो गर्न सक्नेछन् । तर त्यसभन्दा माथि फलो गर्न सकिने सीमा भने फरक फरक हुनेछ । कुनैपनि प्रयोगकर्ताको फलोअर्स कति छन् भन्ने आधारमा उसले फलो गर्नसक्ने संख्याको अधिकतम सीमा निर्धारण हुने बताइएको छ ।
टि्वटरको पोष्टमा भनिएको छ :  जब तपाइँ उक्त सिमासम्म पुग्नुहन्छ, तपाइँको ब्राउजरमा एरर मेसेजको साथ हामी तपाइँलाई जानकारी दिन्छौँ । टि्वटरका अनुसार फलोअर्सको संख्या जति धेरै भयो सोही अनुपातमा फलो गर्न सकिने संख्याको अधिकतम लिमिट तय हुनेछ ।
टि्वटरले आफ्ना प्रयोगकर्ताका फलोअर्सको संख्यामा भने कुनै पावन्दी नलगाउने बताएको छ । तर प्रयोगकर्ताले कति तिव्र रुपमा अरुलाई फलो गर्छ भन्ने कुराको भने अनुगमन गर्नेछ । साथै टि्वटरले कुनै नक्कली तथा बल्क फलोइंग तथा अनफलोइंगलाई अनुमति नदिइने जनाएको छ ।
स्मरण रहोस् टि्वटरले पछिल्लो समयमा प्रयोगकर्तामैत्री विभिन्न फिचर्सहरु थप गर्दै आएको छ । केही समयअघि मात्र टि्वटरले जनमत सेवा सुरु गरेको छ । जसअन्तरगत प्रयागकर्ताले जनमत संकलन गर्न सक्छन् र कुनैपनि विषयमा अन्य प्रयोगकर्ताको राय संकलन गर्न सक्छन् । यसमा प्रयोगकर्ताले उत्तरका दुइ विकल्प भएकेा प्रश्न सोध्न सक्छ जसमा २४ घण्टासम्म अन्य प्रयोगकर्ताले उत्तर पेश गर्न सक्छ ।

