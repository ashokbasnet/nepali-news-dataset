अब सबै इमेलको जवाफ दिनेछ गुगलले

इन्टरनेट जाएन्ट गुगलले आफ्नो चर्चित इमेल एप इनबक्समा महत्वपूर्ण अपडेट गर्दैछ । गुगलले जिमेलको इनबक्समा स्मार्ट रिप्लाई नामक फिचर थप गर्न लागेको हो । जसबाट गुगलले तपाइँलाई सल्लाह दिनेछ की तपाइँले आफ्नो इनबक्समा आएका कुन इमेलको कस्तोे जवाफ दिनुपर्छ ।
एन्ड्रोइड किबोर्ड्स जस्तै यो फिचरले पनि तपाइँले अघिल्लो शव्द के लेख्दै हुनुहुन्छ भन्ने कुरा भविष्यवाणी गर्दछ र यसमा मेसिन लर्निंग सिस्टम निकै एडभान्स्ड हुनेछ । यो गुगललको आर्टिफिसियल इन्जेलिजेनसको एडभान्स्ड भर्सनमा आधारित हुनेछ ।
स्मार्ट रिप्लाइ फिचरको प्रयोग गर्दा इनबक्सबाट छोटो तथा छिटो रेस्पोन्स प्राप्त हुन्छ जसबाट सामान्य इमेलको सामान्य खाले जवाफ दिने कार्यमा सोँच्ने तथा लेख्ने कुरामा मद्दत मिल्नेछ र जिमेल प्रयोगकर्ताको समयको बचत हुनेछ । यस क्रममा इनबक्सले तपाइँले पढिरहेको इमेल स्क्यान गर्नेछ र त्यसका तिनवटा जवाफको विकल्प प्रस्तुत गर्नेछ । तपाइँले त्यसमध्ये कुनै एक विकल्पमा ट्याप गर्नुभयो भने त्यो आफै इमेलको टेक्स्ट फिल्डमा जानेछ । त्यसपछि तपाइँले त्यसलाई सेन्ड गर्न सक्नुहुनेछ, थपघट गरेर जवाफको रुपमा ।
गुगलले नोभेम्बर ५ मा यो फिचर सार्वजनिक गर्ने बताइएको छ ।

