फेसबुकमा दिनहुँ हेरिन्छ ८ अर्ब भिडियो, यु ट्युबलाई देला चुनौति ?

विश्वको सबैभन्दा ठूलो सोसल साइट फेसबुकमा दिनहुँ ८ अर्ब भिडियो हेरिने तथ्यांकले देखाएको छ । फेसबुकले सार्वजनिक गरेको तथ्यांक अनुसार भिडियो हेरिने संख्यामा गत अपि्रलमा भन्दा दोब्बरले वृद्धि भएको छ । यो सँगै फेसबुकले दैनिक भिडियो हेरिने संख्याको आधारमा यु ट्युबलाई पछि पारेको छ । यु ट्युबमा दैनिक १ अर्ब भिडियो हेरिन्छन् ।
भिडियो सर्भिसमा तिव्र प्रगति हासिल गरिरहेको फेसबुकप्रति विज्ञापनदाताहरु थप आकषिर्त हुने देखिएको छ । तर दैनिक भिडियो दर्शकको संख्या अर्ब नाघेपनि फेसबुकले भिडियो स्टि्रमिंगको मामिलामा यु ट्युबलाई जित्न नसक्ने कतिपयको तर्क छ ।
फेसबुकको भिडियो भ्यू मा भएको नाटकीय वृद्धिमा यसको भिडियो अटो प्ले फिचरको ठूलो हात छ । भिडियो अटो प्ले सँगै फेसबुक प्रयोगकर्तालाई सम्बन्धित अन्य भिडियो हेर्नका लागि सँगै देखाइदिने फिचरले समेत फेसबुकका भिडियो दर्शकको संख्या बढाएको छ ।
फेसबुकले न्युज फिडमा पनि भिडियोलाई प्राथमिकता दिने गरेको छ । तर फेसबुकमा केवल ३ सेकेण्ड चलेपनि भिडियो हेरिएको भनेर संख्या थपिने गरिएको भन्दै यसको आलोचना हुने गरेको छ । त्यसैले फेसबुकमा राखिएका भिडियोको भ्यु संख्या धेरै नक्कली भएको कतिपयको आरोप छ ।
यु ट्युब च्यानलमा लोकपि्रय एनिमेसन पोष्ट गर्ने टम रिजवेलका अनुसार फेसबुक पेज सामान्य रुपमा स्क्रोल गर्दा भिडियो अटो प्ले हुनुलाई पनि तपाइँले भिडियो हेरेकोमा गनिन्छ । वास्तवमा यो सही तथ्यांक होइन ।
स्मरण रहोस् यु ट्युबले पनि भिडियोको लोकपि्रयता मापनका लागि कतिजनाले हेरे भन्ने संख्या अर्थात् टोटल भ्युज भन्दा पनि भिडियो कति लामो समयसम्म हेरियो भन्ने कुराकेा मापन सुरु गरेको छ । सोही कारण यु ट्युबमा आफ्ना भिडियोहरु दैनिक करोडौँ घण्टा हेर्ने गरिएको तथ्यांक दिने गरेको छ । तर फेसबुकले भने भिडियो हेरिने समयावधि भन्दा पनि भिडियो हेर्ने दर्शकको संख्यामा जोड दिने गरेको छ । गत अगष्टमा फेसबुकले आफ्नो विधिको बचाउ गर्दै ३ सेकेण्ड मात्रै भएपनि भिडियो हेर्नु समेत भिडियो हेराइ मापनको उपयुक्त विधि भएको भन्दै यसबाट दर्शकको भिडियोप्रतिको रुची प्रष्ट हुने दाबी गरेको थियो ।

के युट्युबलाई चुनौति देला फेसबुकले ?
हुनत भिडियो हेराइको संख्यामा फेसबुकले यु ट्युबलाई चुनौति दिइसकेको छ । तर भिडियो स्ट्रिमिंग साइट यु ट्युबलाई समग्रमा फेसबुकले चुनौति दिन नसक्ने कतिपयको ठम्याइ छ । फेसबुक खासगरी छोटो समयका भिडियोमा केन्द्रित छ, जबकी विज्ञापनदाताहरु भने लामो भिडियोमा बढि आकषिर्त हुन्छन् ।
छोटो भिडियोको औचित्य पुष्टि गर्ने प्रयासमा फेसबुक संस्थापक मार्क जुकरबर्गले फेसबुकको न्युज फिड कुनै लामो टेलिभिजन शो हेर्ने ठाउँ नरहने भन्दै त्यहाँ घण्टौँ लामा भिडियो क्लिप देखाउन उपयुक्त नहुने बताएका छन् । गत सेप्टेम्बरमा सार्वजनिक तथ्यांक अनुसार फेसबुकमा सर्वाधिक चर्चित १० भिडियोको औषत समयावधि झण्डै १ मिनेटको थियो । जबसम्म फेसबुकले विज्ञापनदाता आकषिर्त हुने खालका उच्च गुणस्तरीय भिडियोहरु तान्न सक्दैन, तबसम्म फेसबुकले विज्ञापनको मामिलामा यु ट्युबलाई चुनौति दिन नसक्ने विश्लेषकको भनाइ छ । बीबीसी

