नचाहिँदा इमेलबाट यसरी पाउनुस् छुटकारा

यद्यपि जिमेलमा स्पाम मेलहरु निकै कममात्र आउने गर्छन् । हटमेलसँग तुलना गर्ने हो भने त गुगलले स्पाम मेल नियन्त्रण गर्ने मामिलामा धेरै गरेर देखाएको पुष्टि हुन्छ, जुन माइक्रोसफ्टले गर्न सकेको छैन ।
जिमेलमा नचाहिँदा इमेल कमै आउने भएकाले इमेल प्रयोगकर्ताका लागि जिमेल पहिलो रोजाइ बनेको छ ।
यति हुँदाहुँदै पनि यदि तपाइँलाई स्पाम मेलले दुख दिइरहेको छ भने पनि तपाइँसँग यसबाट छुटकारा पाउने उपाय छ । तपाइँले स्पाम मेल अनसब्सक्राइब गर्न सक्नुहुन्छ ।
जिमेल ब्लगमा दिइएको जानकारी अनुसार यसको प्रयोग यस्ता मानिसहरु तथा कम्पनीहरुका लागि गर्न सकिन्छ जसले तपाइँलाई निरन्तर त्यस्ता अनावश्यक इमेल पठाउँछन् र एकपटक नपठाउन आग्रह गर्दापनि टेर्दैनन् ।
मोबाइलमा यो फिचर गुगलले केही हप्ता पहिले नै सुरु गरिसकेको छ । स्पाम इमेल बन्द गर्नका लागि सबैभन्दा पहिले तपाइँले आफ्नो मोबाइलको जिमेल एपमा स्किनको दाहिने तर्फ बाहिर माथि रहेको तिन वटा विन्दुमा क्लिक गर्नुपर्छ ।
त्यसपछि ब्लक सेन्डरको विकल्प छान्नुहोस् र स्पाम इमेल पठाउनेको नाम त्यहाँ लेख्नुहोस् । त्यसो गर्नुभयो भने अब त्यस्तो स्पाम इमेल पठाउने व्यक्तिले पठाउने इमेल हरु तपाइँको इनबक्समा आउने छैनन् ।
यदि तपाइँ एन्ड्रोइडको पुरानो भर्सन प्रयोग गरिरहनु भएको छ भने स्पाम इमेल एड्रेसका बारेमा जानकारी दिनुपर्नेछ र त्यसपछि त्यसलाई ब्लक गर्न सकिनेछ । कहिलेकाहीँ तपाइँको इमेलमा केही अनलाइन स्टोर तथा वेबसाइटहरुबाट न्युजलेटर आउँछन् जुन तपाइँले कहिल्यैपनि पढ्नुहुन्न ।
यदि तपाइँ यस्ता इमेल केवल गलकगदकअचष्दभ गर्न चाहनुहुन्छ भने केवल त्यस लिस्टबा रहेको unsubscribe मा क्लिक गर्नुहोस् ।
त्यसो गर्नका लागि पनि तपाइँले तिन विन्दुवाला आइकनमा गएर क्लिक गर्नुपर्छ र त्यसपछि देखिने unsubscribe को विकल्पमा क्लिक गर्नुपर्छ ।
यसरी इमेल ब्लक वा unsubscribe गरेसँगै त्यसरी पठाइने इमेलहरु इनबक्समा नभै स्पाम फोल्डरमा जानेछन् । यदि चाहनुभयो भने स्पाम फोल्डरबाट त्यस्ता इमेल अनब्लक पनि गर्न सक्नुहुन्छ ।

