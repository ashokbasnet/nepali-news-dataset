मोबाइलमा इन्टरनेट चलाउँदा पैसा बचाउन डाउनलोड गर्नुस् यो एप

स्मार्टफोनमा मोबाइल डाटाबाट इन्टरनेट चलाउँदा निकै धेरै डाटा खर्च भएको र रकम धेरै खर्च भैरहेको अनुभव गर्नुभएको छ ? यदि त्यसो हो भने तपाइँले आजै एउटा काम गरिहाल्नुस् । मोबाइलमा तपाइँले इन्टरनेट चलाउनका लागि सायद ओपेरा मिनी ब्राउजर प्रयोग गर्नुभएकै छ होला । ओपेरा मिनीले आफ्नो सबैभन्दा पछिल्लो तथा निकै उपयोगी संस्करण जारी गरेको छ । ओपेरा मिनी ११ नामको यो ब्राउजर एप एन्ड्रोइड डिभाइसमा प्रयोग गर्न सकिन्छ ।
यो ओपेरा मिनी ११ ब्राउजरमा हाइ र एक्सटि्रम गरी दुइ प्रकारका कम्प्रेसन मोड दिइएको हुन्छ । जसको माध्यमबाट तपाइँ वेब सफिर्ंग मज्जाले गर्न सक्नुहुन्छ कम खर्चमै ।
हाइ कम्प्रेसन मोडले वेबसाइटको कन्टेन्टलाई त्यसको ओरिजिनल गुणस्तरमा निकै तिव्र गतिमा देखाइदिन्छ । यसले थ्री जी तथा वाइफाइ दुबै इन्टरनेटमा काम गर्दछ । जबकी एक्सट्रीम मोडलमा यसले वेब पेजहरुलाई निकै नै बढि स्तरमा कम्प्रेस्ड गर्दछ । यद्यपि यसमा वेबपेजको क्वालिटीमा भने फरक पर्दछ तर मोबाइल डाटा भने निकै कम खर्च हुन्छ र ब्राउजिंगको गति पनि निकै तिव्र हुन्छ ।
ओपेरा मिनी ११ मा अब पहिले नै सेभ वा बुकमार्क गरिएका वेबपेजका लागि पनि राम्रा गुणस्तरको युजर इन्टरफेस दिइएको छ । त्यस्ता पेजलाई स्पीड डायलको माध्यमबाट पनि खोल्न सकिन्छ । त्यसका अलावा यी पेजहरुले फुल स्त्रिmन लिस्टको साथ युआरएल तथा टाइटल समेत देखाइदिन्छन् ।
इन्टरनेट डाटा बचाउनुका साथै वेबपेज छिटो खुल्न तथा विभिन्न नयाँ फिचर्सको अनुभव लिनका लागि ओपेरा मिनी ११ डाउनलोड गर्न सक्नुहुन्छ । यो एप गुगल प्ले स्टोरमा उपलब्ध छ । यसलाई डाउनलोड गर्न यहाँ क्लिक गर्नुहोस् ।
-पत्रिका डटकमबाट

