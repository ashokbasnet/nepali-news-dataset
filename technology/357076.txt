आइफोन सेभेनमा हेडफोन पोर्ट नहुने
एप्पलले आफ्नो आगामी नयाँ संस्करणको आइफोन सेभेनमा हेडफोन पोर्ट नराख्ने भएको छ । हेडफोन पोर्ट राख्नु नपरेपछि एप्पललको आइफेन सेभेन अझै पातलो हुने निश्चित भएको छ ।
म्याक ओटाकारा अनलाइनले सार्वजनिक गरेको खबर अनुसार परम्परागत ३.५५ मिलिमिटरको हेडफोन पोर्टको साटो आइफोन सेभेनमा हेडफोन प्लग गर्नका लागि लाइटनिंग पोर्ट रहनेछ ।
फोनलाई अझै पातलो बनाउनका लागि हेडफोन्समा पनि नयाँ फिचर्स थप गरिनेछ । नयाँ हेडफोनले विद्युत चार्ज थुत्न सक्नेछ । सोही कारण यसमा एम्प्लिफायर हुनुका साथै विभिन्न एपहरुको बारेमा फोनलाई जानकारी दिने प्रविधि समेत रहने बताइएको छ ।
तर विद्यमान आइफोन धनीहरुले नयाँ एडाप्टर खरीद गर्नुपर्नेछ जसले पूरानो फम्र्याटलाई युएसबी स्वरुपमा ढाल्नेछ ।
स्मरण रहोस् अन्य विभिन्न स्मार्टफोन कम्पनीहरुले समेत स्मार्टफोनलाई निकै पातलो बनाउनका लागि पूरानो हेडफोन पोर्टको साटो युएसबी अडियो पोर्ट राखिसकेका छन् ।
एप्पललको आइफोन सेभेन अर्को वर्षको सेप्टेम्बरमा मात्रै सार्वजनिक हुनेछ ।

