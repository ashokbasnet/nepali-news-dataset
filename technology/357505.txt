फेसबुक मालिकलाई पुत्रीलाभ, ९९ प्रतिशत सेयर दान गर्ने घोषणा 


फेसबुकका मालिक मार्क जुकरवर्गलाई पुत्रीलाभ भएको छ । उनकी पत्नी प्रिसिलाले छोरी ‘म्याक्स’ जन्म दिएकी छिन् ।

छोरी जन्मिएको खुसीयालीमा जुकरवर्गले अनौठो घोषणा गरेका छन् । उनले फेसबुकमा रहेको आफ्नो ९९ प्रतिशत सेयर परोपकारी कामका लागि दान गर्ने घोषणा गरेका छन् । यसको अर्थ उनले फेसबुकमा भएको करिव ४५ अर्ब डलर दान दिने छन् । जुकरवर्गले फेसबुकमार्फत् यो घोषणा गरेका हुन् ।

३१ वर्षिय जुकरवर्गले परोपकारी कामका लागि ‘चान-जुकरवर्ग इनिसियटिभ’ स्थापना गर्ने घोषणा गरेका छन् । यति ठूलो रकम परोपकारी काममा लगाउने घोषणा गर्ने जुकरवर्गनै संसारको पहिलो र सवैभन्दा कान्छा ब्यक्ति हुन् ।

चिनियाँ मूलकी प्रिसिलासंग जुकरवर्गको भेट हाभर्ड विश्वविद्यालयमा भएको थियो । प्रेम सुरु भएको ९ बर्षपछि अर्थात् सन् २०१२ मा उनीहरुले बिबाह गरेका थिए ।

छोरी जन्मिएको खुसीयालीमा उनले फेसबुकबाट दुई महिने छुट्टी लिएका छन् ।

