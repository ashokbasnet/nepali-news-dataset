यदि जुकरबर्गले मेरो सल्लाह मानेका भए…

रोरी स्यालेन 
जब मार्क जुकरबर्गले फेसबुक कम्पनीमा रहेको आफ्नो ४५ अर्ब डलर मूल्य बराबरको शेयर रकम परोपकारी कार्यका लागि दान दिने घोषणा गरेको मैले सुनेँ तब मलाई सन् २००८ को एउटा कुरा सम्झनामा आयो ।
फेसबुकका संस्थापक जुकरबर्ग उतिबेला २४ वर्षका थिए र बीबीसीलाई अन्तरवार्ता दिनका लागि लण्डन आएका थिए । उनको सोसल नेटवर्कको व्यवसायिक ढाँचाको विषयलाई लिएर मैले उनीमाथि केही शंसयपूर्ण सवालहरु राखेँ र सल्लाह दिएँ, तपाइँले छिटै पैसा कमाउने बारेमा सोँच्न सुरु गर्नु आवश्यक छ ।
त्यसपछि उनीसँग मैले अघिल्लो वर्ष फेसबुक कम्पनी खरीद गर्नका लागि आएका प्रस्तावहरुको बारेमा कुरा गर्न थालेँ । माइक्रोसफ्टले १० अर्ब डलरमा फेसबुक किन्न प्रस्ताव गरेको अफवाह चलेको थियो । तर जुकरबर्गले यी सबै कुरालाई नकारे ।
मैले उनलाई भनेँ: अहिले तपाइँलाई मैले गल्ती गरेछु जस्तो लागेको छ होला ।
अचम्म के भने उनी मेरो कुरामा सहमत भएनन् । तपाइँ २४ वर्षकै उमेरमा रिटायर्ड हुन पाउनुहुन्थ्यो नी भनेर मैले भन्दा उनको प्रश्न थियो, त्यसपछि मैले के गरुँला ?
त्यतिबेला जिन्स तथा स्निकर्स जुत्ता पहिरिने यो किताबी किरो युवक कुनै व्यवसायिक रणनीतिकार खेलाडी वा दशक सम्म नम्बर वान हुने कम्पनीको मालिकको रुपमा देखिँदैनथ्यो । तर उनले आफुलाई सही सावित गरे ।
त्यो अन्तरवार्ताको अन्तिम जवाफमा उनले भनेका थिए की उनको प्रेरणा पैसा होइन, उनी दुनिया बदल्न चाहन्छन् । जुकरबर्ग र श्रीमती चानको परोपकारी घोषणापछि उनको यो भनाइ सत्य लाग्दछ ।
जुकरबर्गले आफ्नी छोरीलाई लेखेको चिठीलाई राम्रोसँग पढ्नुभयो भने छर्लंग हुन्छ की उनको परोपकारी लक्ष्य फेसबुकको व्यवसायिक रणनीति सँगसँगै अघि बढ्नेवाला छ ।
यसले दुनियालाई जोड्ने लक्ष्यको कुरा गर्छ । जसको अर्थ जरुर यो छ की धेरै भनदा धेरै मानिसले फेसबुक प्रयोग गरुन् ।
यदि उनले त्यतिबेला मेरो सल्लाह मानेका भए मार्क जुकरबर्ग अहिलेसम्म केही अर्ब डलरका साथ सेवानिवृत्त भइसकेका हुनेथिए र फेसबुक माइक्रोसफ्टमा विलय भैसक्थ्यो ।
यसबाट थाहा हुन्छ की उनी दूरदृष्टिवाला प्रतिभा हुन्………. र म हैन । बीबीसी

