फेसबुकले सुरु गर्यो लाइभ भिडियो स्ट्रिमिंग

सोसल नेटवर्किंग साइट फेसबुकले लाइभ भिडियो स्ट्रिमिंग फिचर सुरु गरेको छ । सुरुवातमा निश्चित सेलिब्रेटी तथा हाइ प्रोफाइल व्यक्तिहरुले यो केही महिनासम्म यो फिचरको प्रयोग गर्न सक्ने बताइएको छ ।
टि्वटरको पेरिस्कोप तथा मिरक्याट जस्ता लाइभ स्ट्रिमिंग एपहरु निकै चर्चित बन्न थालेपछि फेसबुकले पनि लाइभ स्ट्रिमिंग फिचर सुरु गरेको हो ।
सुरुवातमा फेसबुकको यो सेवा अमेरिकाका केही व्यक्तिहरुमा मात्र सिमित हुनेछ र केवल आइफोनमा मात्रै यो फिचर प्रयोग गर्न सकिनेछ । तर समयक्रममा यो लाइभ भिडियो फिचर फेसबुकका सबै प्रयोगकर्तामा लगिने फेसबुकले जनाएको छ ।
आफ्नो ब्लगपोष्टमा फेसबुकले भनेको छः लाइभले तपाइँलाई आफुले देखेका कुराहरु उहीँ समयमै आफ्नो मान्छेलाई पनि देखाउन सम्भव तुल्याइदिनेछ ।
लाइभ स्ट्रिम गरिएको भिडियो प्रयोगकर्ताको टाइमलाइनमा सुरक्षित हुनेछ ।

