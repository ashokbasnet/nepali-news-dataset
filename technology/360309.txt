सन् २०१५ का सबैभन्दा मूल्यवान टेक्नोलोजी ब्राण्डहरु

हामी वर्ष सन् २०१५ को अन्त्यतिर छौँ । त्यसैले अहिले यो वर्षभरमा कुन चिजले प्रभुत्व कायम गर्‍यो भनेर फर्केर हेर्ने समय भएको छ । हाम्रो जनजिवनमाथि प्रविधिको प्रभुत्व बढिरहँदा एप्पल तथा गुगल जस्ता टेक्नोलोजी ब्राण्डहरु सबैभन्दा मूल्यवान भैरहने कुरामा शंका छैन ।
यहाँ यो वर्षका सबैभन्दा मूल्यवान २० टेक्नोलोजी ब्राण्डको सूचि प्रस्तुत गरिएको छ जसले यो वर्ष केवल प्रविधि जगतमा मात्र होइन पूरै व्यवसायिक विश्वमै प्रभुत्व कायम गर्न सफल रहे । इन्टरब्राण्डले तयार पारेको विश्वका सबैभन्दा मूल्यवान ब्राण्डको सूचिबाट टप ट्वान्टी टेक्नोलोजी ब्राण्डको सूचि निकालिएको हो ।
एप्पल
दुनियाको सबैभन्दा मूल्यवान ब्राण्ड एप्पल सन् २०१४ मा पनि एक नम्बरमै थियो । यसको ब्राण्ड भ्यालु १ खर्ब ७० अर्ब २७ करोड डलर छ ।

गुगल
विश्वको दोश्रो मूल्यवान ब्राण्डको रुपमा रहेको गुगलको ब्राण्डभ्यालु १ खर्ब २० अर्ब ३१ करोड डलर रहेको छ ।
माइक्रोसफ्ट
समग्रमा विश्वको चौथो मूल्यवान ब्राण्डको रुपमा रहेको माइक्रोसफ्ट गतवर्ष पाँचौ स्थानमा थियो । यसको ब्राण्ड भ्यालु ६७ अर्ब ६७ करोड डलर रहेको छ ।
आइबीएम
ब्राण्डभ्यालु ६५ अर्ब ९ करोड डलर सहित अमेरिकी कम्पनी आइबीएम विश्वको पाँचौँ सबैभन्दा मूल्यवान ब्राण्डको रुपमा रहेको छ ।
सामसुंग
विश्वको सातौँ मूल्यवान ब्राण्डको रुपमा रहेको सामसुंगको ब्राण्ड भ्यालु ४५ अर्ब २९ करोड डलर रहेको छ ।
अमेजन
अघिल्लो वर्ष १५ औँ स्थानमा रहेको अमेजन यो वर्ष १० औँ स्थानमा उक्लिएको छ र यसको ब्राण्ड भ्यालु ३७ अर्ब ९४ करोड डलर रहेको छ ।
इन्टेल
अघिल्लो वर्षभन्दा २ स्थान खस्किएर १४ औँ स्थानमा पुगेको इन्टेलको ब्राण्ड मूल्य ३५ अर्ब ४१ करोड डलर रहेको छ ।
सिस्को
पन्ध्रौँ स्थानमा रहेको सिस्को कम्पनीको ब्राण्ड भ्यालु २९ अर्ब ८५ करोड डलर रहेकेा छ ।
ओरेकल
२७ अर्ब २८ करोड ब्राण्ड भ्यालु सहित ओरेकल १६ औँ स्थानमा रहेको छ ।
एचपी
१८ औँ स्थानमा रहेको एचपीको ब्राण्ड भ्यालु २३ अर्ब डलर रहेको छ ।

फेसबुक
दुनियाको २३ औँ सबैभन्दा मूल्यवान ब्राण्डको रुपमा रहेको फेसबुक अघिल्लो वर्ष २९ औँ स्थानमा थियो । यसको ब्राण्ड भ्यालु २२ अर्ब डलर भन्दा बढि रहेको छ ।
स्याप
२६ औँ मूल्यवान ब्राण्डको रुपमा रहेको स्यापको ब्राण्ड भ्यालु १८ अर्ब ७६ करोड रहेको छ ।

इबे
अनलाइन सपिंग साइट इबे ३२ औँ स्थानमा छ र यसको ब्राण्ड भ्यालु १३ अर्ब ९४ करोड डलर रहेको छ ।
क्यानोन
क्यानोन कम्पनीको ब्राण्ड भ्यालु ११ अर्ब २७ करोड रहेको छ र यो दुनियाको ४० औँ मूल्यवान कम्पनीको रुपमा रहेको छ ।
एसेन्चर
४२ औँ स्थानमा रहेको यो कम्पनीको ब्राण्ड भ्यालु १० अर्ब ८० करोड छ ।
सोनी
जापानी कम्पनी सोनी गत वर्ष भन्दा ६ स्थान खस्किएर ५८ औँ स्थानमा पुगेको छ र यसको ब्राण्ड भ्यालु ७ अर्ब ७० करोड डलर छ ।
प्यानासोनिक
ब्राण्ड भ्यालु ६ अर्ब ४३ करोड डलर सहित प्यानासोनिक ६५ औँ स्थानमा रहेको छ ।
एडब
६८ औँ स्थानमा रहेको एडबको ब्राण्ड भ्यालु ६ अर्ब २५ करोड रहेको छ ।
जेरक्स
७१ औँ मूल्यवान ब्राण्डको रुपमा रहेको जेरक्सको ब्राण्ड भ्यालु ६ अर्ब ३ करोड डलर रहेको छ ।
हुवाबे
चिनिया कम्पनी हुवाबे दुनियाको ८८ औँ मूल्यवान ब्राण्ड हो र यसको ब्राण्ड भ्यालु ४ अर्ब ९५ करोड डलर रहेको छ ।

