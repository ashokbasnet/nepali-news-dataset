तीन महिनापछि एप्पलको नयाँ आइफोन र स्मार्ट घडी
आइफोन निर्माता कम्पनी एप्पलले आगामी मार्च महिनामा आफ्नो नयाँ संस्करणको आइफोन तथा स्मार्टवाच ल्याउने भएको छ ।
नाइ टू फाइब म्याकका अनुसार सन् २०१६ को मार्च महिनामा एक समारोहबीच एप्पलले नयाँ संस्करणको एप्पल वाच र आइफोन सिक्स सी सार्वजनिक गर्नेछ ।
नयाँ संस्करणको एप्पल घडीको नाम एप्पल वाच टू रहनेछ । यो घडीमा भिडियो च्याटिंगका लागि क्यामरा हुनेछ । अपि्रल महिनादेखि उक्त घडी बजारमा पठाउने लक्ष्य एप्पललको रहेको छ ।
एप्पलले गत अप्रिलमा सार्वजनिक गरेको एप्पलको स्मार्टवाचको पहिलो संस्करण पहिलो दिनमै १० लाखवटा बेचेको थियो ।
यस्तै एप्पलले ल्याउन थालेको नयाँ आइफोन सिक्स सीमा ४ इन्चको स्क्रिन हुनेछ । यसमा प्लास्टिकको साटो धातुको बाहिरी खोल हुनेछ । आइफोन फाइभ सी मा भने प्लास्टिकको रंगीन खोल हालिएको थियो ।

