दरबारमार्गमा खुल्यो मल्टिब्राण्ड मोबाइल शो-रुम

२७ मंसिर, काठमाडौं । सिटिभी मोबाइल प्रालिले दरबारमार्गमा रहेको मर्कन्टायल प्लाजामा मल्टिब्राण्ड मोबाइल सो-रुम सञ्चालनमा ल्याएको छ ।
एप्पल वर्ल्ड मोबाइल प्रालिको नामबाट सञ्चालनमा आएको शो-रुमको उद्घाटन पूर्व मिस नेपाल सृष्टि श्रेष्ठ, गायक राजेशपायल राई, आइएमएसका अध्यक्ष दिपक मलहोत्रा र आइएमएसका प्रेशिडेन्ड दिकेश मलहोत्रा लगायतले संयुक्त रुपमा गरे ।
आज सोमबारदेखि सञ्चालनमा आएको मल्टिब्राण्ड सो-रुम १ हजार स्क्वायर फुट क्षेत्रफलमा फैलिएको छ ।

सो-रुमबाट सामसुङ, हुवावे, सोनी, एचटिसी, ब्लाकबेरी, पानासोनिक, एलजी, माइक्रोम्याक्स, जियोनी, माइक्रोसफ्ट, भर्चुमोबाइल लगायत विश्व बजारका सबै ब्राण्डेड मोबाइलको कारोबार सुरु भएको छ ।
एप्पल वल्र्डले ओपनिङ अफर अन्तर्गत ३५ प्रतिशतसम्म छुटको दिएको छ भने सरप्राइज गिफ्टको समेत व्यवस्था गरिएको कम्पनीले जनाएको छ ।
सो-रुममा ९ सय ९९ रुपैयाँदेखि ९ लाख रुपैयाँसम्म मुल्य पर्ने मोबाइल राखिएका छन् । विभिन्न कम्पनीरुका मोबाइलहरुको जानकारी दिन अलग-अलग डेस्कको सुविधा छ ।

सिटिभी मोबाइल समूहले अनलाइनमार्फत मोबाइलको कारोबार गर्ने र होम डेलिभरीको सुविधा उपलब्ध हुने जनाएको छ । यस्तै मोबाइल मर्मतका लागि पनि घरैसम्म लिन जाने र डेलिभरीको सुविधा दिइने भएको छ ।
एप्पल वल्र्डमा १ घण्टामै मोबाइल मर्मत गर्ने सुविधा पनि छ । मोबाइल एक्सचेन्जको सुविधा पनि सो-रुमबाट प्रदान हुनेछ ।
सिटिभी मोबाइलको यो छैठौं आउटलेट एप्पल वर्ल्डले व्यवस्थित पार्किङको सुविधा, फ्रि वाइफाइको व्यवस्था पनि गरेको छ ।


