सबैभन्दा खुसी कर्मचारी रहेका टपटेन टेक्नोलोजी कम्पनीहरु

विश्वका चर्चित टेक कम्पनीहरुमा काम गर्ने कर्मचारीहरुको तलब, भत्ता लगायतका सुविधाहरु लोभलाग्दो नै हुन्छन् । तर पैसा धेरै पाउँदैमा कर्मचारीहरु स्वतः खुसी भैहाल्छन् भन्ने चाहीँ हुँदैन । कतिपयय कम्पनीहरु कम चर्चित वा कम नाफावाल किन नहोउन् तर कर्मचारीहरुको खुसी तथा सन्तुष्टिका लागि भने निकै धेरै उपाय अपनाएका हुन्छन् ।
जागिरको खोजीमा सहयोग गर्ने चर्चित अनलाइन ग्लासडोरले यो वर्षका त्यस्ता टेक कम्पनीहरुको सूचि तयार पारेको छ, जसका कामदारहरु सबैभन्दा खुसी छन् । जसमा गुगल तथा फेसबुक जस्ता कम्पनीहरु केही पछि परेका छन् । यी हुन् सबैभन्दा खुसी कामदार भएका टपटेन प्रविधि कम्पनीहरुः
१. एयरबिएनबीः यो अनलाइन कम्पनी हो । यसले मानिसहरुलाई बसोबासका लागि होटल खोज्न सहयोग गर्दछ । अमेरिकाको क्यालिफोर्नियामा मुख्यालय रहेको यो कम्पनीले विभिन्न १९० देशमा सेवा पूराउँदै आएको छ । कर्मचारी सन्तुष्टि तथा खुसीको कुल ५ नम्बरमा यसले ४.६ अंक पाएको छ ।
२. गाइडवायरः अमेरिकाको क्यालिफोर्नियामा रहेको सफ्टवेयर कम्पनी गाइडवायर विश्वमा सबैभन्दा खुसी कर्मचारी रहेको दोश्रो प्रविधि कम्पनी बनेको छ । यसले कुल ५ अंकमा ४.५ प्राप्त गरेको छ ।
३.हबस्पटः सेल्स तथा मार्केटिंग सफ्टवेयर उत्पादन गर्ने यो कम्पनी पनि अमेरिकी कम्पनी नै हो । यसले ४.४ अंक प्राप्त गरेको छ ।

४. फेसबुकः विश्वको सबैभन्दा ठूलो सोसल नेटवर्क फेसबुक आफ्नो कर्मचारीलाई खुसी राख्ने मामिलामा चौथो स्थानमा रहेको छ । यसले कुल ५ मा ४.४ अंक प्राप्त गरेको छ ।
५.लिंक्डइनः सोसल साइट लिंक्डइनले ५ मा ४.४ अंक प्राप्त गरेर पाँचौ स्थानमा रहेको छ ।
६. गुगलः टेक जाएन्ट गुगल आफ्ना कर्मचारीलाई खुसी राख्ने मामिलामा छैटौँ स्थानमा रहेको छ । यसले कुल ५ अंकमा ४.३ अंक प्राप्त गरेको छ ।
७.जिलोः अनलाइन रियलस्टेट साइट जिलोको मुख्यालय अमेरिकाको सिएटलमा रहेको छ । यसले ५ मा ३.५ अंक प्राप्त गरेको छ ।
८. वर्ल्डवाइड टेक्नोलोजीः अमेरिकाको सेन्ट लुइसमा मुख्यालय रहेको टेक्नोलोजी कन्सल्टिंग कम्पनी वर्ल्डवाइड टेक्नोलोजीले ४.३ अंक प्राप्त गरेको छ ।
९. माइन्डबडीः विजनेस सफ्टवेयर कम्पनी माइन्डबडी पनि अमेरिकी कम्पनी हो । यसले ४.२ अंक प्राप्त गरेको छ ।
१०. एक्सपेडियाः अनलाइन ट्राभल साइट एक्सपेडियाले कुल ५ मा ४.१ अंक प्राप्त गरी कर्मचारी खुसी रहेको विश्वको दशौँ प्रविधि कम्पनी बनेको छ ।

