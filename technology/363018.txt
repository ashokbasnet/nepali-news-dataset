ललितपुर कम्प्लेक्समा एप्पलको भव्य शो-रुम खुल्दै
२९ मंसिर, काठमाडौं । ललितपुर लगनखेलमा रहेको ललितपुर मोबाइल कम्प्लेक्समा एप्पलको शो-रुम सञ्चालनमा आउने भएको छ । कम्प्लेक्समा जी म्यू ढुकु नाममा करिव १५ सय स्क्वायर फिटमा एप्पल शो-रुम फैलिनेछ ।
एप्पलको शो-रुम अंग्रेजी नयाँ वर्षको दिनदेखि सञ्चालनमा ल्याउने बताइएको छ । करिव ५० लाख रुपैयाँ लगानी गरी एप्पलका सबै सामाग्री पाइने गरी शो-रुम संचालनमा ल्याउन लागिएको हो ।
शो-रुममा एप्पलका सबै उत्पादनहरु बिक्री गरिने कम्पनीका अध्यक्ष अरुण मानन्धरले जानकारी दिए । एप्पलको यो शो-रुमबाट बिक्री गर्ने सबै सामानमा एक वर्षको वारेन्टी प्रदान गरिने छ ।
शो-रुम नेपालकै सबैभन्दा ठूलो र अन्तराष्ट्रिय स्तरको हुने कम्पनीको दाबी छ । शो-रुममा आईप्याड, म्याकबुक, आईपड, आईफोन, ग्याजेटस् र एसेसरिजहरु पाइने छन् । यहाँ एप्पलका उत्पादनहरु एक्स्चेञ्ज गर्न सकिने व्यवस्था गरिने कम्पनीले बताएको छ । यहाँबाट एप्पलका सामाग्रीहरुको लागि सर्भिस सेन्टर समेत रहनेछ ।

