७ गल्ती जसले याहुलाई कमजोर बनायो
इन्टरनेट जाएन्ट याहुको इन्टरनेट व्यवसाय लगातार घटिरहेको छ । यो वर्षमात्रै कम्पनीको शेयरमा ३० प्रतिशत गिरावट आएको छ । यो सँगै याहु चिनिया कम्पनी अलिबाबाको शेयर खरीद गर्नबाट पछि हटेको छ, जसलाई विज्ञहरुले याहुको सबैभन्दा ठूलो गल्ती बताएका छन् । तर याहुले गल्ती गरेको यो पहिलोपटक भने होइन । याहुले यसअघि पनि धेरै गल्ती गरिसकेको छ । आउनुहोस् याहुका ७ वटा गल्तीबारे जानौँ जसका कारण याहु आज डुब्ने दिशामा अघि बढिरहेको छः
१. गुगल खरिद गर्ने मौका गुमाउनुः याहुसामु गुगल कम्पनी खरी दगर्ने मौका दुइपटक आइलाग्यो । पहिलो मौका सन् १९९७ मा आएको थियो । त्यतिबेला गुगललाई १० लाख डलरमा किन्ने प्रस्ताव याहुले अस्विकार गरेको थियो । द गुगल स्टोरी नामक पुस्तकका अनुसार याहुले आफ्नो वेबसाइटबाट ट्राफिक डाइभर्ट गर्न चाहँदैनथ्यो । त्यसको पाँच वर्षपछि यो मौका फेरि आयो । त्यो समय गुगलको मूल्य चुलिएर ५ अर्ब डलर पुगेको थियो । याहुका तत्कालिन सिइओ टेरी सिमेलले भने गुगललाई ३ अर्ब डलर भन्दा बढि रकम हाल्न नसक्ने भन्दै गुगल खरी दगर्नबाट पन्छिए । टेरीलाई उनका सल्लाहाकारहरुले ५ अर्बमै भएपनि गुगल किन्नुपर्ने भनेर सम्झाए तर टेरीले मानेनन् । तर पछि भने उनी पछुताउनुपर्यो ।
२. फेसबुक खरीद गर्नबाट समेत चुक्नुः सन् २००६ मा फेसबुकका लगानीकर्ताहरुले याहुलाई फेसबुक बेच्ने रुची देखाएका थिए । यसका लागि एक अर्ब डलरको सम्झौता पेश पनि गरिएको थियो । तर शेयर बजारमा गिरवाट आएकाकारण याहुले उक्त रकमलाई घटाएर साढे ८७ करोड डलरमा झारेको थियो । तर रकम घटाएर याहुलाई कम्पनी बेच्न फेसबुकका मालिक मार्क जुकरबर्ग तयार भएनन् ।
३. माइक्रोसफट्को अफर पनि अस्विकार गर्नुः सन् २००८ मा याहु दोश्रो ठूलो सर्च इन्जिन थियो । त्यसबेला माइक्रोसफ्टका तत्कालीन सिइओ स्टिभ वाल्मरले याहुको सर्च इन्जिन खरी दगर्ने धेरै प्रयास गरे । याहु समक्ष ४४ अर्ब डलरको प्रस्ताव गरिएको थियो । तर याहुको बोर्डले यसलाई निकै कम आँक्यो र सर्च इन्जिन बेच्न तयार भएन ।यसलाई पनि याहुको ठूलो गल्ती मानिएको छ ।
४. सधै कन्फ्युजः याहुको कमाइको ठूलो हिस्सा विज्ञापनबाट आउँथ्यो । सफ्टवेयरबाट खासै कमाइ हुँदैनथ्यो । तर याहुको काम गर्ने तरिका भने प्रविधि कम्पनीको जस्तै थियो । यस्तोमा याहु सधै अलमलमा रह्यो की ऊ खासमा एक मिडिया कम्पनी हो की टेक कम्पनी । जसका कारण ऊ एउटा काममा फोकस हुन सकेन र सोही अनुरुप लक्ष्य तय गर्न सकेन ।
५. पुनर्नविकरणमा असफलः गुगल प्रडक्टकी पूर्व उपाध्यक्ष मेरिसा मेयरलाई सन् २०१२ मा याहुको सिइओ बनाइयो । उनीमाथि कम्पनीलाई रिभ्याम्प गर्ने जिम्मेवारी थियो । तर उनको रिभ्याम्पको आइडिया काम लागेन । उनी आएपछि याहुले टम्बलर खरी दगर्ने बाहेक नयाँ केहीगर्न सकेको छैन । यो वर्ष त याहुको शेयरमा एक तिहाइ सम्मले गिरावट आएको छ ।
६. फि्लकरलाई अपडेट नगर्नुः फेसबुक भन्दा पहिले याहुको फि्लकर इन्टरनेटमा फोटो शेयरिंग एप थियो । त्यो समय सोसल साइट्समा फि्लकर सबैभनदा लोकपि्रय थियो । तर याहुले फि्लकरलाई फोटो शेयरिंगमै सिमित राख्यो नयाँ फिचर्स थप गरेन । जसका कारण फि्लकर पछि पर्यो ।
७. टम्बलर पनि फि्लकरकै बाटोमाः सन् २०१३ मा याहुले टम्बलरलाई एक अर्ब डलरमा खरीद गर्यो । याहुले सम्झौतासँगै यो माइक्रोब्लगिंग साइटमा विज्ञापन दिन सुरु गर्यो । जसका कारण यसका प्रयोगकर्ता बेखुस भए र यसबाट अन्य सोसल साइटमा सरिरहेका छन् ।

