विलियम्स एप्पलको भावी सिइओ, एप्पलले गर्यो महत्वपूर्ण सरुवा-बढुवा
विश्वको सबैभन्दा मूल्यवान ब्राण्डको रुपमा रहेको अमेरिकी टेक जाएन्ट एप्पलले आफ्ना भावी प्रमुख कार्यकारी अधिकृत तय गरेको छ । कम्पनीको व्यवस्थापन समूहलाई चकित पार्दै कम्पनीले प्रमुख कार्यसंचालन अधिकृत नियुक्त गरेको छ ।
एप्पललका पूराना कर्मचारी जेफ विलियम्सलाई एप्पलको सिओओमा बढुवा गरिएको हो । यो सँगै उनी वर्तमान सिइओ टिम कुकको उत्तराधिकारी बनेका छन्, अर्थात् कुकपछि उनी नै एप्पललको सिइओ बन्नेछन् ।
टिम कुक सन् २००७ देखि २०११ सम्म एप्पलको सिओओ थिए भने २०११ देखि निरन्तर प्रमुख कार्यकारीको पदमा छन् । कुक सिइओमा बढुवा भएसँगै एप्पलले सिओओमा कसैलाई पनि नियुक्ति गरेको थिएन ।
सन् १९९८ देखि एप्पलमा काम गर्दै आएका विलियम्स यस्ता व्यक्ति हुन् जसले एप्पललाई आइफोन रिलिजसँगै मोबाइल फोनको बजारमा स्थापित गर्न मुख्य भूमिका निर्वाह गरेको एप्पलले सार्वजनिक गरेको विज्ञप्तीमा उल्लेख गरिएको छ ।
सन् २०१० देखि विलियम्सले एप्पललको आपूर्ति श्रृंखलाका साथै सेवा र सहायताको सुपरीवेक्षण गर्ने जिम्मा निर्वाह गर्दै आएका छन् ।
आफुले अहिलेसम्म काम गरेकामध्ये विलियम्स सबैभन्दा उत्कृष्ट अपरेसन कार्यकारी रहेको एप्पलका सिइओ कुकले उल्लेख गरेका छन् ।
विलियम्ससँगै एप्लले आफ्ना वरिष्ठ उपाध्यक्ष फिल शिलरको समेत बढुवा गरेको छ र अनलाइन एप स्टोरको प्रमुखको जिम्मेवारी समेत प्रदान गरेको छ ।
त्यस्तै एप्पललको चिप्स बिजनेसका प्रमुख जोनी रोजीलाई हार्डवेयर प्रविधि विभागको वरिष्ठ उपाध्यक्ष बनाइएको छ ।

