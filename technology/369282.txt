आयो स्मार्टफोनका लत छुटाउने एप
यदि तपाइँ आफ्नो स्मार्टफोनबाट आँखा हटाउनै नसक्ने लतबाट पीडित हुनुहुन्छ र स्मार्टफोनको लत छुटाउने प्रयासमा हुनुहुन्छ भने खुसीको खबर छ ।
एउटा यस्तो एप्लिकेसन विकशित गरिएको छ जसले बैठक, सम्मेलन तथा सामाजिक समारोहहरुमा स्मार्टफोनमा घोत्लिरहने तपाइँको बानी छुटाइदिनेछ ।
यो एपलाई कोरियाका वैज्ञानिकहरुले तयार पारेका हुन् । अनुसन्धानकर्ताहरुका अनुसार स्मार्टफोन हाम्रो दैनिक जिवनको अभिन्न साथी बनेको छ र स्मार्टफोनको प्रयोग बढ्दै जाँदा यसको अति प्रयोग गर्ने समस्याबाट पीडित हुनेहरुको संख्या पनि बढिरहेको छ ।
लक एकन लल: लक योर स्मार्टफोन एण्ड लफ लाउड आउट नामको मोबाइल एपले बैठक, समारोह तथा सामाजिक जमघटहरुमा सहभागीहरुलाई आफ्ना स्मार्टफोन एकसाथ लक गर्न सहयोग गर्दछ ।
कोरिया एडभान्स्ड इन्स्टिच्युट अफ साइन्स एण्ड टेक्नोलोजीका अनुसन्धानकर्ताहरुले पटक पटक मेसेज, इमेल तथा अन्य अनलाइन सामाग्री पोष्ट गर्ने तथा त्यसउपर भएका एक्टिभिटिज हेर्नका लागि मानिस आतुर हुन्छ, जसले मोबाइलको लत लाग्दछ ।
यसका साथै जमघटहरुको सौहार्दतामा खलल पूराउने स्मार्टफोनसँग सम्बन्धित अन्य विषयहरु पनि हुन्छन् । स्मार्टफोनमा मेसेज तथा अन्य गतिविधिहरु हुँदा बज्ने आवाजहरुले पनि जमघटको रौनकतालाई फिक्का बनाइदिन सक्छ र मानिसको ध्यान अन्यत्रै मोडिदिन्छ ।
यो एपको माध्यमबाट तपाइँ जमघटमा आउने सबै मानिसको स्मार्टफोन लक गर्न सक्नुहुन्छ र यो सँगै सबै फोनको आवाज आफै म्युट हुन्छ अनि फोन लक पनि हुन्छ । लक हटाउनका लागि स्मार्टफोन प्रयोगकर्ताले तपाइँको अनुमति लिनुपर्ने हुनछ । तर यो एपबाट स्मार्टफोन लक गरिसकेपछि पनि आपतकालिन स्थितिमा लक पूरै नखोली पाँच मिनेटसम्म फोनको प्रयोग गर्न सकिन्छ ।

