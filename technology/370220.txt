बीबीसीमा भएको साइबर आक्रमणको जिम्मा लियो

काठमाडौं । आफूलाई न्यू वल्र्ड हृयाकिङ बताउने समूहले बिहीबार बीबीसी वेबसाइटमा भएको साइबर आक्रमणको जिम्मा लिएको छ ।
बीबीसीका टेक्नोलोजी सम्वाददातालाई ट्वीटरमार्फत पठाइएको बयानमा यो समूहले जानीबुझी नै हृयाक गरेको बताएको छ ।
अमेरिकाको यो समूहले आफ्नो आक्रमणको उद्देश्य आफ्नो क्षमताको जाँच गर्नु थियो । तर, बीबीसी लामो समयसम्म बन्द गर्ने आफ्नो कुनै योजना नभएको समेत उसले बताएको छ ।
यो समूहले आफ्नो साइबर आक्रमणको निशानामा चरमपन्थी संगठन इस्लामिक स्टेट र उसको सहयोगी साइट पनि भएको बताएको छ ।

