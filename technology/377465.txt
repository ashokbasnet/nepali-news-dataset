फुटसलका लागि साइनटेकको सीसीटीभी अफर

काठमाण्डौ । सरकारले सुरक्षा संबेदनशीलताको कारण देखाउँदै हालै एक दिनका लागि बन्द गरेका राजधानीका फुटसलका लागि साइन टेकले सीसीटीभी अफर ल्याएको छ ।
सेक्युरिटी उपकरणका लागि नेपालको सवैभन्दा ठूलो वितरक रहेको साइन टेकले २० प्रतिशत छुटसहित फुटसलका लागि नयाँ अफर ल्याएको छ ।
जसमा फुटसलमा सीसीटीभी, एक्सेस कन्ट्रोल लगायत सम्पूर्ण सेक्युरिटी सोलुसन दिइने साइन टेकका प्रबन्ध निर्देशक रवीन्द्र ओझाले जानकारी दिए ।
‘बजारमा उपलब्ध भन्दा झण्डै २० प्रतिशत सस्तो अफर  ल्याएका छौं’ उनले भने- सामाजिक हितका लागि भएकाले हाम्रो पनि उत्तरदायित्व सम्झँदै छुट अफर ल्याएका हौं ।’
काठमाण्डौ जिल्ला प्रहरीले फुटसलमा विकृति बढेको भन्दै बन्द गर्ने निर्णय गरेसँगै जिल्ला प्रशासनमा फुटसल सञ्चालक र प्रशासनवीच छलफल भएको थियो ।
जसमा तत्कालै सीसीटीभी राख्नुपर्ने प्रशासनको सर्तमा फुटसल सञ्चालकहरु सहमत भएका थिए ।
साइनटेकले किपर ब्राण्डका सीसीटीभी, टाइमवाच ब्राण्डका एटेन्डेन्स मेसिन र मिराकल ब्राण्ड इपीएबिएक्स र आइपीबीएक्स नेपाली बजारमा वितरण गर्दै आएको छ ।

