यसकारण ‘गुगल क्रोम’ सवैभन्दा उत्कृष्ट मोबाइल ब्राउजर
यदि तपाइँ मोबाइलबाट इन्टरनेट चलाउनुहुन्छ भने पक्कै पनि बिभिन्न खाले मोबाइल ब्राउजर प्रयोग गर्नुहुन्छ ।
एन्ड्रोइड वा आइफोनमा वेबसाइट खोल्नका लागि बिभिन्न ब्राउजर उपलब्ध छन् । आइफोनले सफारी र एन्ड्रोइडले गुगल क्रोमलाई पहिले नै इन्स्टल गरि राखिदिएका हुन्छन् ।
त्यसबाहेक तपाइँले मोजिला र ओपेरा मिनी पनि मोबाइल त्यत्तिकै लोकपि्रय मान्छिन् ।
तर, यी सवैभन्दा उत्तम चाहिँ गुगलले विकाश गरेको गुगल क्रोम एप नै हो जुन एन्ड्रोइड, आइओएस र विन्डोज प्लेटर्फममा उपलब्ध छ ।
हुन त अहिले अधिकांश लोकप्रिय वेबसाइटहरुले बिभिन्न प्लेटर्फममा एप निर्माण गरिरहेका छन् । जसले गर्दा ब्राउजरको आवश्यकता घट्दै गएको छ । तर, ब्राउजरमार्फत् एकैपटक धेरैवटा साइट खोल्न वानी परेका मोबाइल प्रयोगकर्ता अहिले पनि ब्राउजर नै प्रयोग गर्न रुचाउँछन् ।
कसरी गुगलको क्रोम एप प्रयोगकर्ता मैत्री र उत्कृट भन्ने बिषयमा हामी तपाइँलाई ६ वटा कारणहरु दिँदैछौं ।
१. डिभाइस कनेक्सन
यसको सवैभन्दा आर्कषक पक्ष भनेको क्रस डिभाइस कनेक्सन नै हो । गुगल अकाउन्टमार्फत् लिंक हुने हुनाले तपाइँले
डेस्कटपबाट गरेरका सर्च मोबाइलमा वा एउटा मोबाइलबाट हेरेको कुरा अर्को मोबाइमै थाहा पाउन सकिन्छ । ट्याब र बुकमार्कहरु पनि जुनसुकै डिभाइसबाट कनेक्ट गर्न सकिन्छ ।
२. ५० प्रतिशतसम्म कम डाटा प्रयोग
क्रोमले मोबाइल डाटाको प्रयोग ५० प्रतिशतसम्म घटाइदिने भएकाले तपाइँको मोबाइल डाटाको पैसासमेत कम खर्च हुन्छ । थ्रीजी प्रयोग गरी वेबसाइट खोल्दा धेरै पैसा खर्च हुने समस्या केही हदसम्म कम हुने छ ।
३. गतिशिल ब्राउज
तपाइँले गुगल क्रोम प्रयोग गरी मोबाइलबाट सर्च गर्दा पहिले नै सर्च गरिएका, खोलिएका वा अन्य डिभाइसबाट सर्च गरिएका नतिजाहरु सुझावस्वरुप देखिनेछन् । जसले गर्दा तपाइँले छिटो ब्राउज गर्न सक्नुहुन्छ ।
४. भ्वाइस सर्च
गुगल क्रोममा सर्चका लागि टाइप गरिराख्नु पर्दैन् । केवल भ्वाइसबाट तपाइँले चाहेको कुरा खोज्न सक्नुहुन्छ ।
५. अनुवाद सुविधा
तपाइँले खोलेका कुनै पनि वेबपेज सजिलै गुगल ट्रान्सलेटको प्रयोगमार्फत् जुनसुकै भाषामा पढ्न सक्नुहुन्छ ।
६. गोपनियता
यदि तपाइँले आफुले सर्च गरेका डाटा सुरक्षित राख्न चाहानुहुन्छ भने इनकग्नितो मोडमा गएर सर्च गर्न सक्नुहुन्छ । यसो गर्दा तपाइँले सर्च गरेका वा खोलेका वेबसाइटको रेकर्ड रहने छैन् ।
यदि तपाइँ आइफोन चलाउनुहुन्छ भने पनि गुगल क्रोम एप चलाएर आनन्द लिन सक्नुहुन्छ । यसका लागि तपाइँले एप्पल स्टोरमा गएर डाउनलोड गर्न सक्नुहुन्छ ।

