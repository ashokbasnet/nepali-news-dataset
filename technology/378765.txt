आइफोन प्रयोगकर्ताका लागि अब थ्रीडी फेसबुक

फेसबुकले आइफोन प्रयोगकर्ताका लागि थ्रीडी टचयुक्त टाइमलाइन दिने भएको छ । मतलव, आइफोनका पछिल्ला मोडलहरु ‘आइफोन सिक्स एस’ र ‘सिक्स एस प्लस’मा फेसबुक एप चलाउने प्रयोगकर्ताले अब टाइमलाइन, लिंक, प्रोफाइल लगायतमा थिचेर त्यसको पि्रभ्यु हेर्न पाउने भएका छन् ।
आइफोनले पछिल्ला मोडलहरुमा ल्याएको नविनतम फिचर ‘फोर्स टच’मार्फत् यी सुविधा सुरु गरेको थियो । त्यही फिचरलाई सर्पोट गर्नेगरी फेसबुकले नयाँ एप ल्याउन लागेको घोषणा गरेको छ ।
यस्तो नयाँ सुविधापछि फेसबुक प्रयोगकर्ताहरुले फेसबुकका बिभिन्न आइकनलाई फोर्स टच गरेर अप्सनमा सिधै जान सक्नेछन् ।
हाल फेसबुक एप आइकनका केहीबेर थिच्दा त्यहाँ बिभिन्न सर्टकर्ट अप्सनहरु देखिन्छन् । जसका माध्यमबाट तपाइँले सिधै फोटो खिच्न, फोटो वा भिडियो अपलोड गर्न वा सिधै स्टाटस लेख्न सक्नुहुन्छ ।

तर, अब तपाइँले होमस्क्रिन मात्र हैन भित्रि फिचरहरु जस्तै प्रोफाइल, वेब लिंक, ग्रुप, इभेन्ट, पेज, प्रोफाइल पिक्चर, फोटो र कभर फोटो लगायतका अप्सनमा यस्तो फिचर प्राप्त गर्नेछन् ।
यो फिचर तत्कालका लागि छानिएका केही थोरै मानिसलाई परिक्षणका लागि दिइने छ भने त्यसको सफलतापछि बिभिन्न फेजमा अमेरिका बाहेकका देशमा पनि विस्तार गरिनेछ ।

