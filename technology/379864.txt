दक्षिण एसियाली नेटवर्क सञ्जाल सञ्चालकहरुको सम्मेलन काठमाडौंमा

१२ माघ, काठमाडौं । दक्षिण एसियाली नेटवर्क अपरेटर ग्रुप (सानोग) को २७ औं सम्मेलन काठमाडौंमा चलिरहेको छ ।
सम्मेलनको उद्घाटन सोमबार सूचना तथा सञ्चार मन्त्री शेरधन राइले गरे । कार्यक्रममा उनले सार्क राष्ट्रका नेटवर्क सञ्चालकहरुले सहकार्य गरी नयाँ प्रविधिको विकास गर्नुपर्ने बताए ।
८ दिनसम्म चल्ने सम्मेलन चौंथोपटक नेपालमा आयोजना भएको हो । आइपीभी सिक्स प्रोटकलको प्रयोग, क्लाउड कम्प्युटिङ, सेक्युरेटी सम्मेलनका प्रमुख आकर्षण हुन् ।
सम्मेलनमा दुई नि कन्फरेन्स, २ दिन अनुशिक्षण तथा  ४ दिन कार्यशाला गोष्ठी आयोजना हुनेछ । इन्टरनेट एक्सचेञ्ज नेपालको मुख्य संयोजकत्वमा भएको सम्मेलनमा नेपाल रिर्सच एण्ड एजुकेशन नेटवर्क, नेपाल इन्टरनेट सेवा प्रदायक संघ र कम्प्युटर एसोशियन नेपालको सहयोग छ ।
हुवाइ, जुनिपर, एयरटेल, सिस्को, गुगल लगायतका अन्तर्राष्ट्रिय संस्थाले सम्मेलनको प्रायोजन गरेका छन् ।
सम्मेलनका सार्क मुलुकसहित अमेरिका, डेनमार्क, अष्ट्रेलिया, डेनमार्क लगायतका मुलुकका विज्ञ पनि सहभागि छन् ।

