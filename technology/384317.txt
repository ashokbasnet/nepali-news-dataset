इन्टरनेट विना नै यसरी थाहा पाउनुस् देश दुनियाका खबर

यदि तपाइँ आफ्नो स्मार्टफोनमा विकिपेडिया तथा गुगल म्याप जस्ता वेबसाइबाट चलाउन थाल्नुभयो भने इन्टरनेटको आवश्यकता पर्छ । त्यसका लागि कि त तपाइँ वाइफाइको सुविधामा हुनुपर्छ, कि त मोबाइल डाटा प्रयोग गर्नु आवश्यक हुन्छ ।
तर यदि तपाइँले सही एप डाउनलोड गर्नुभयो भने मोबाइल डाटा वा वाइफाइ विना नै यी लगायतका वेबसाइटहरु चलाउन सक्नुहुन्छ र आफुले चाहेको जानकारी प्राप्त गर्न सक्नुहुनेछ । बस, त्यसका लागि तपाइँले थोरै मेहेनत गर्नुपर्ने हुन्छ र केही एपहरु आफ्नो स्मार्टफोनमा डाउनलोड गर्नुपर्ने हुन्छ ।
प्रविधिको खबर थाहा पाउन

यदि तपाइँलाई विश्वभरका नविनतम प्रविधिजन्य खबर पढ्नु छ भने तपाइँले इन्टरनेटको पहुँचमा भएको बेला आफ्नो स्मार्टफोनमा FeedMe नामको एप डाउनलोड गर्नुहोस् । यो एपको सेटिंगमा गएर यसमा फुल अफलाइन सिंक नामक अप्सन सेट गर्नुहोस् । त्यसो गरेसँगै सबै टेक्स्ट तथा तस्वीरहरु तपाइँको फोनमा अफलाइनमै प्राप्त हुनेछन् । अर्थात् इन्टरनेट विनै तपाइँले दुनियाका प्रविधि सम्बन्धी नयाँ नयाँ खबर पढ्न सक्नुहुनेछ ।
ताजा खबर थाहा पाउन

तपाइँलाई यदि देश दुनियाका ताजा ताजा विविध खबरहरुको बारेमा थाहा पाउन मन छ भने पनि मोबाइलको डाटा खर्च गरिरहनुपर्दैन । यसका लागि तपाइँले आफ्नो स्मार्टफोनको गुगल प्लेस्टोरमा गएर SMSmart नामक एप डाउनलोड गरे पुग्छ ।
विकिपेडिया

यदि तपाइँलाई विकिपेडियामा केही कुराहरु अफलाइनमा पढ्ने मन छ भने प्ष्धष्ह नामको एप स्मार्टफोनमा डाउनलोड गर्नुस् । यसमा विकिपेडिया पूरै अफलाइनमा पढ्न सकिन्छ ।
अफलाइन गुगल म्याप

गुगल म्याप पनि तपाइँ इन्टरनेट विना नै प्रयोग गर्न सक्नुहुन्छ । यद्यपि यो केवल एक महिनाको लागि मात्र प्रयोग गर्न सकिन्छ । त्यसपछि तपाइँले म्यापलाई पुनः डाउनलोड गर्नुपर्ने हुन्छ । यसका लागि तपाइँले गुगल म्यापको सेटिंग्समा गएर अफलाइन एरियाज नामक अप्सनमा गई कुनै खास ठाउँको नक्सा डाउनलोड गर्न सक्नुहुन्छ । – एजेन्सीको सहयोगमा

