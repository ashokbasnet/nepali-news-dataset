किन बढेनन् टि्वटरका प्रयोगकर्ता ?

सन् २०१५ को पछिल्लो तिन महिनामा टि्वटरका प्रयोगकर्ताको संख्या बढ्दै बढेन । टि्वटरका अनुसार गतवर्षको चौथो त्रैमासिकमा टि्वटरका सक्रिय प्रयोगकर्ताको संख्या तेश्रो त्रैमासिकमा जत्ति नै रहेको थियो ।
यसरी तिन महिनामा प्रयोगकर्ताको संख्यामा कत्तिपनि बढोत्तरी नहुनुले टि्वटरको भविष्यमाथि नै प्रश्न चिन्ह खडा गरेको विश्लेषकहरुले बताएका छन् ।
कुनै समय तिव्र रुपमा नयाँ प्रयोगकर्ता थपिरहेको यो प्लेटर्फमले आज अस्तित्व बचाउनकै लागि संघर्ष गर्नुपर्ने अवस्थामा पुगेको कोणबाट टि्वटरको आलोचना गर्न थालिएको छ । अहिले टि्वटरका ३५ करोड सक्रिय प्रयोगकर्ता छन् जुन फेसबुकका प्रयागकर्ताको तुलनामा केवल २० प्रतिशत मात्र हो ।
अघिल्लो वर्षको अन्तिम ३ महिनामा टि्वटरले ९ करोड डलर घाटा बेहेर्नुपरेको छ ।
कम्पनीको शेयर मूल्यमा पनि लगातार गिरावट आइरहेको छ । अघिल्लो वर्षको जुलाइमा सहसस्थापक ज्याक डोर्सीको पुनरागमन पछि टि्वटरमा सुधारको आशा गरिएको थियो ।
टि्वटरमा केही चिज अलमलमा पार्ने खालका रहेको र यस्ता अलमलमा पार्ने चिजहरुलाई आफुलाई सुधार्न गइरहेको उनले बताएका थिए ।
टि्वटरले यो वर्ष सन् २०१६ को पहिलो त्रैमासिकमा कम्पनीको आम्दानी ५९ करोड ९० लाख देखि ६१ करोड डलर सम्म हुने अनुमान गरेको छ । एजेन्सीको सहयोगमा

