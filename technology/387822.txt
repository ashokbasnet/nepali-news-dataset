एप्पलको नयाँ आइफोन र आइप्याड मार्च १५ मा सार्वजनिक हुने
आउँदो मार्च १५ मा एप्ललले आफ्नो संस्करणको आइफोन तथा आइप्याड सार्वजनिक गर्ने भएको छ । टेक्नोलोजी ब्लग नाइन टू फाइभ म्याकका अनुसार सोही हप्ता देखि नै नयाँ संस्करणका ग्याजेट बिक्रि सुरु गर्ने लक्ष्य एप्पललको छ ।
एप्पलले ल्याउन लागेको नयाँ आइफोनको नाम आइफोन फाइभ एस इ रहने बताइएको छ । आइप्याडको हकमा भने एप्पलले आइप्याड एयर सिरिजको नयाँ मोडेल एयर थ्री ल्याउनेछ ।
पछिल्लो समय एप्पलको आइफोनको बजार संकुचित बन्दै गएको र यो वर्षको पहिलो त्रैमासिकमा आइफोनको मागमा जम्मा ०.४ प्रतिशतले वृद्धि भएको अवस्थामा नयाँ आइफोन तथा आइप्याडले आइफोनको मागमा भारी वृद्धि गर्ने अपेक्षा एप्पलको रहेको छ । सन् २०१६ को पहिलो त्रैमासिकमा भएको आइफोनको मागमा भएको वृद्धि सन् २००७ मा पहिलोपटक आइफोन सार्वजनिक भए यताकै सबैभन्दा कम हो ।
एप्पललको नयाँ आइफोन फाइभ एस इ ४ इन्चको हुनेछ । ठूलो आकारका आइफोन सिक्स एस र सिक्स एस प्लसलाई परिमार्जित नगरीकनै एप्पलले सानो आकारमै हार्डवेयर अपग्रेड गरी उच्च गुणस्तरीय आइफोन ल्याउन लागेको हो ।
एप्पलले ल्याउने नयाँ आइफोन ४ रङमा उपलब्ध हुनेछन् । एप्पलले चम्किलो गुलाबी रङको आइफोन समेत ल्याउन लागेको चर्चा चलेपनि हाललाई उसले आइफोन सिक्स एसमा जस्तै केवल ४ रङका आइफोन मात्र सार्वजनिक गर्ने भएको बताइएको छ । नयाँ आइफोन पनि रोज गोल्ड, सिल्भर, स्पेस ग्रे तथा गोल्ड गरी चार रङमा उपलब्ध हुनेछन् ।
टेक ब्लगका अनुसार आइफोन फाइभ एस इ केही हदसम्म आइफोन फाइभ र आइफोन सिक्सको ठिमाहा जस्तै देटिेक ब्लगका अनुसार आइफोन फाइभ एस इ केही हदसम्म आइफोन फाइभ र आइफोन सिक्सको ठिमाहा जस्तै देखिनेछ ।
आकारको हिसाबले यो आइफोन फाइभ जस्तै हुनेछ भने इन्टर्नल हार्डवेयर पार्टस् तथा सफ्टवेयर फिचर्सको हिसाबले यसमा आइफोन सिक्स र सिक्स एस सरह हुनेछ ।

