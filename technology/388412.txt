इन्टेक्सले ल्यायो ५ इञ्चको एक्वा एयर फ्याब्लेट

२ फागुन, काठमाडौं । इन्टेक्स मोबाइलको नेपाली बिक्रेता सिजी इओएल कम्पनीले इन्टेक्सको नयाँ मोडल एक्वा एयर फ्याब्लेट नेपाली बजारमा ल्याएको छ ।
नेपाली बजारमा एक्वा एयरको मूल्य ७ हजार ७ सय ७७ रुपैयाँ तोकिएको छ । यो फ्याब्लेट किन्दा ग्राहकले ८ जिबीको मेमोरी कार्ड निःशुल्क प्राप्त गर्नेछन् ।
पाँच इञ्चको यो फ्याब्लेटमा टीएन (टिव्सेट नेमटिक) डिस्प्ले प्रबिधि रहेको छ । यसमा ८५४×४८० पिस्कलको रिजुलसन रहेका छ भने भने १६.७ मिलियन कलर डेफ्त रहेका छ ।
डिस्प्ले र बडीको तुलनामा ६५.०७ प्रतिशत रहेको यस फोनमा १८७ पिपिआई पिक्सल डेन्सिटी रहेको छ ।
एक्वा एयरमा मा १.२ गिगाहर्जको डुवल कोर मेडियाटेक एमटी ६५७२ डब्लु प्रोसेसर, ५१२ एमबी र्‍याम र ८ जिबी इन्टरनल स्टोरेज रहेको छ । यसमा ३२ जिबीको मेमोरी कार्ड थप गर्न सकिन्छ ।
२३०० एमएएच क्षमताको ब्याट्री रहेको यस फोनले ८.५ घण्टाको टक टायम र ३ सय घण्टासम्मको स्टाण्डबाई टायम प्रदान गर्ने कम्पनीको दाबी छ । यसमा २ मेगापिक्सल फ्ल्याससहितको क्यामरा रहेका छ भने र अगाडि भिडियो कन्फ्रेन्स गर्न मिल्ने भिजिए क्यामरा रहेको छ ।
दुईवटा सिम प्रयोग गर्न मिल्ने यसमा थि्रजी प्रबिधि छ । वाईफाई, वाईफाई हटस्पोट, ब्लुटुथ भर्सन ४.०, माइक्रो युएसबी, जिपिएस, एफएम रेडियो, ३.५ एमएम अडियो ज्याक लगायत जि सेन्सर, लाइट सेन्सर, प्रोक्सीमिटर आदि प्रबिधी यसमा राखिएको छ ।
एण्ड्रोयड ४.४ भर्सन किटक्याट अपरेटिङ सिस्टम रहेको यो फोन प्रबिधिमा चासो राख्ने जो कसैका लागि पनि उपयुक्त रहेको कम्पनीको भनाइ छ ।

