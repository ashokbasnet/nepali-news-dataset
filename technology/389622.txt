भारतले ल्यायो दुनियाकै सबैभन्दा सस्तो स्मार्टफोन
विश्वकै सबैभन्दा सस्तो दाबी गरिएको स्मार्टफोन बुधबार भारतको नयाँ दिल्लीमा सार्वजनिक गरिएको छ । फ्रीडम २५१ नाम दिइएको उक्त स्मार्टफोनको मूल्य २ सय ५१ भारु तोकिएको छ ।
बिहिबार बिहान ६ बजेदेखि यसलाई अनलाइनमार्फत बुक गर्न सकिने बताइएको छ । फोन निर्माता कम्पनी रिंगिंग बेल्सको वेबसाइटमै गएर यो स्मार्टफोन बुक गर्न सकिनेछ । फोन बुक गरेकाहरुको ठेगानामा कम्पनीले पछि फोन डेलिभरी गर्नेछ ।
स्मार्टफोनको दुनियामा नवोदित कम्पनी रिंगिंग बेल्सले सुरुवातमै दुनियाको सस्तो स्मार्टफोन ल्याएर सबैलाई चकित पारेको छ । आफुलाई सस्तो फोन निर्माणमा सरकारको कुनै सहुलियत प्राप्त नभएको दाबी कम्पनीका प्रवक्ताको छ ।
मेक इन इण्डिया कार्यक्रमबाट प्राप्त करछुटका साथै मार्केटिंगको नयाँ तरिकाका कारण फोन सस्तोमा बेच्न सम्भव भएको उनको भनाइ छ ।

