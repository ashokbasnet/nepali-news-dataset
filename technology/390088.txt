पैसा लाग्ने स्मार्टफोन एप निशुल्क डाउनलोड गर्ने तरिका
कलेज पढ्ने दिनहरुमा साथीहरुबीच प्रायः सबै चिज सित्तैमा प्राप्त गर्ने होडबाजी नै चल्छ । छलछाम, तिकडम मात्र होइन कहिलेकाहीँ राम्रै सँग बुद्धि लगाएर पनि पैसा पर्ने चिजहरुलाई सित्तैमा पाउने कसरत गरिन्छ ।
कुनै प्रतिस्पर्धा होस् र त्यसमा केहीपनि खर्च नगरीकन भाग लिएर पुरस्कार जितियोस् । त्यो भन्दा मज्जा के हुन्छ ? मोबाइल फोनको यो जमानामा मोबाइल फोन सँग सम्बन्धित कुराहरु जसलाई पैसा तिर्नुपर्छ ती निशुल्क प्राप्त गर्नुजत्तिको आनन्द अरु नहोला । अहिले स्मार्टफोनमा अनगिन्ती एपहरु निशुल्क नै हुने भएपनि कतिपय एपहरु पैसा तिरेर डाउनलोड गर्नुपर्ने हुन्छ ।
तर यदि बुद्धि घुमाउने हो भने पैसा तिरेर डाउनलोड गर्नुपर्ने कतिपय एपहरु समेत निशुल्क डाउनलोड गर्न सकिन्छ ।
यसका लागि तपाइँले गुगल प्ले स्टोरमा गएर प्रोमो कोड्स नामको यो एप डाउनलोड गर्नुपर्ने हुन्छ ।
एप डाउनलोड गर्न यहाँ क्लिक गर्नुहोस् । 
यस एपले विभिन्न एप निर्माता कम्पनीहरुलाई उनीहरुको एपको बारेमा प्रयोगकर्ताको धारणा उपलब्ध गराइदिन सहयोग गर्ने उद्धेश्यका साथ त्यस्ता एपहरु प्रयोगकर्तालाई निशुल्क रुपमा प्रयोग गर्नसक्ने सुविधा प्रदान गर्दछ ।
हरेक १२ घण्टा तपाइँलाई एउटा एप देखाइन्छ र यसलाई तपाइँले निशुल्क रुपमा डाउनलोड गर्नसक्ने सम्भावना पनि हुन्छ । सुरुवातमा निशुल्क रुपमा डाउनलोड गर्न सकिने एपहरु प्राप्त गरिरहने सम्भावना कम हुने भएपनि प्रयास गर्दैजाँदा त्यस्ता सशुल्क एपहरुलाई निशुल्क डाउनलोड गर्ने सुविधा प्राप्त हुने प्रोमो कोड्स एप निर्माताको भनाइ छ ।
प्रायः नयाँ एप निर्माताले प्रोमो कोड्समा आफ्नो नयाँ प्रडक्ट विज्ञापनको रुपमा देखाउँदछ । ती मध्येे कतिपय एप्सहरु सशुल्क हुने भएपनि प्रोमो कोड्समा देखिएका बेला निशुल्क रुपमा डाउनलोड गर्न सकिने पनि हुन्छन् । बीबीसी

