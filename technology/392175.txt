मिनी आइपिओमा जान सगुन डटकमलाई स्वीकृति

११ फागुन, काठमाडौं । सगुन इंकले शुरुवात गरेको सामाजिक साइट सगुन डटकमलाई ‘मिनी आइपिओ’मा जान अमेरिकी निकायले स्वीकृति दिएको छ । अधिकतम २० मिलियन अमेरिकी डलरसम्मको मिनी आइपिओ जारी गर्न सगुनले स्वीकृति पाएको हो ।
अमेरिकामा मुख्य कार्यालय रहेको सगुन नेपाली युवाहरुले चलाएको सामाजिक साइट हो ।
मिनी आइपिओ जारी गरेपछि सगुन ग्लोबल ब्रान्ड बन्ने सगुनका संस्थापक गोबिन्द गिरीले बताए । ‘सगुनलाई नयाँ चरणमा प्रवेश गर्नका लागि मिनी आइपिओ कोशेढुंगा बनेको छ’ उनले भने । उनका अनुसार अपि्रल महिनामा आइपिओ विश्वव्यापी जारी गरिने छ ।
‘सगुनका प्रत्येक युजरलाई इन्भेष्टर बनाउने हाम्रो योजना छ, हाम्रो उद्देश्य सगुन एउटा व्यक्तिको नभई हामी सबैको बनाउने हो’ संस्थापक गिरीले भने- ‘मिनी आइपिओ जारी गर्ने स्वीकृतिले नयाँ चरणमा प्रवेश गर्ने ढोका खोलिदिएको छ ।’
यसैबीच सगुनले मंगलबार पस्किृत भर्सन सगुन २.१ सार्वजनिक गरेको छ । सगुन २.१ डस्कटप र मोबाइल भर्सनमा उपलब्ध छ । सगुनको नयाँ भर्सन स्मार्टफोन प्रयोगकर्ताका लागि सहज हुने विश्वास लिइएको छ ।
परिस्कृत भर्सनमा नयाँ र थप सुविधाहरु थपिएको छ । सगुन प्रयोगकर्ताको सुझाव सल्लाहपछि नयाँ भर्सन तयार पारेको संस्थापक गिरीले बताए । ‘प्रयोगकर्ताको सल्लाह, सुझाव एवं प्रतिकृयाका आधारमा सगुन टिमले उत्कृष्ट मोबाइ वेभ बनाउन सक्षम भएको छ’ उनको दाबी छ ।
सगुन २.० मा रहेका दिनहुँ गर्ने क्रियाकलापलाई व्यवस्थि तगर्ने माई डे, आफ्नो मुड सेट गर्ने र कुराकानी गर्ने मुड टक र आफ्नो खुल्ला तथा गोप्य कुरा राख्ने ओपन सेक्रेट लगायतका विशेषताहरुमा केही नयाँ विशेषता थप गरिएको बताइएको छ ।

