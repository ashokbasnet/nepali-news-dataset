शाओमीको नयाँ स्मार्टफोन एमआइ फाइभ, के-के छन् फिचर्स ?

काठमाडौं । चिनिया स्मार्टफोन कम्पनी शाओमीले आफ्नो बहुप्रतिक्षित नयाँ स्मार्टफोन एम आइ फाइभ लन्च गरेको छ । बेइजिंगमा आयोजित एक समारोहमा शाओमीले स्मार्टफोन सार्वजनिक गरेको हो ।
लामो प्रतिक्षाको घडी तोड्दै शाओमीले सार्वजनिक गरेको यो स्मार्टफोनका डिजाइन तथा स्पेशिफिकेसनका बारेमा यसअघि विभिन्न खाले अड्कलबाजी हुँदै आएका थिए ।
शाओमीको एम आइ फाइभ विभिन्न तिनवटा प्रकारका उपलब्ध हुनेछ ।
स्टाण्डर्ड इडिसनमा ३ जिबीको एलपिडीडी फोर र्याम । ३२ जिबी इन्टर्नल मेमोरी हुनेछ । यसको मूल्य १ हजार ९९९ युआन अर्थात् झण्डै ३४ हजार नेपाली रुपैयाँ तोकिएको छ ।
हाइ भर्सनमा ३ जिबी एलपिडीडी फोर र्याम, ६४ जिबी इन्टर्नल मेमोरी रहनेछ भने यसको मूल्य २ हजार २९९ युआन तोकिएको छ ।
एक्सक्लुसिभ इडिसनमा ४ जिबीको एलपीडीडी फोर र्‍यामका साथै १२८ जिबीको इन्टर्नल मेमोरी हुनेछ । यसको मूल्य २ हजार ९९९ युआन पर्नेछ ।
स्मार्टफोन लन्चिंग समारोहमा कम्पनीले एमआइ फाइभलाई आइफोन सिक्स एस सँग तुलना गर्दै यो स्मार्टफोन आइफोन सिक्स एस भन्दा १४ ग्राम हलुका भएको बताएको छ । साथै यसको फ्लाट रिएर क्यामरा सेन्सरको तुलना ग्यालेक्सी एस सेभेन तथा आइफोन सिक्समा भएको क्यामरा प्यानलसँग गरिएको छ । यो स्मार्टफोनमा फिंगरपि्रन्ट स्क्यानर तथा स्त्रिmनको ठीक तल फिजिकल होम बटन रहेको छ ।
एमआइ फाइभ डुअल सिम स्मार्टफोन हो जसमा दुइवटा सिमकार्ड हाल्न सकिन्छ । यसको ५.१५ इन्चको फुलएचडी डिस्प्ले रहेको छ जसको रिजोलुसन १०८० गुणा १९२० पिक्सेल्स छ । यसमा कब्र्ड थ्री डी सेरामिक ग्लास लगाइएको छ । पिक्सेल डेन्सिटी ४२८ पिपिआइ रहेको छ ।
यो स्मार्टफोनमा क्वालकम स्नापड्रागन ८२० प्रोसेसरको प्रयोग गरिएको छ । स्नापड्रागन ८२० प्रोसेसरवाला यो एकमात्र पहिलो स्मार्टफोन रहेको शाओमीको दाबी छ ।
यो स्मार्टफोनमा १६ मेगापिक्सेलको सोनीको आइएमएस२९८ क्यामरा सेन्सर रहेको छ, जसको साथमा एलइडी फ्लास दिइएको छ । क्यामरामा पिडीएफ तथा फोर एक्सिस ओआइएस जस्ता फिचर्स रहेका छन्, जसबाट हाइ रिजोलुसनयुक्त फोर के भिडियो समेत बनाउन सकिन्छ । यसको फ्रन्ट क्यामरा ४ मेगापिक्सेल रहेकेा छ ।
यो स्मार्टफोनको लम्बाइ १४४.५ मिलिमिटर, चौडाइ ६९.२ र मोटाइ ७.२५ एमएम रहेको छ भने वजन १२९ ग्राम रहेको छ । यसमा ३००० मिलिएम्पिएर आवर क्षमताको ब्याट्री रहेको छ जुन क्वालकमको क्विक चार्ज ३.० प्रविधियुक्त रहेको छ । यो स्मार्टफोनले वाइफाइ, ब्लुटुथ, एनएफसी तथा युएसबी टाइप सी जस्ता कनेक्टिभिटी सपोर्ट गर्दछ ।
आगामी मार्च १ देखि यो स्मार्टफोनको बिक्रि चीनमा सुरु हुनेछ । अन्य देशका बजारमा यो स्मार्टफोन कहिले उपलब्ध हुने भन्ने बारेमा कम्पनीले खुलाएको छैन । यो स्मार्टफोन कालो, सेतो, गोल्ड तथा गुलाबी गरी ४ रंगमा उपलब्ध हुनेछ ।

