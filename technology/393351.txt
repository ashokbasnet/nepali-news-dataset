फेसबुक र ट्वीटरका सीईओलाई आइएसको धम्की

बेलायतको एक स्वतन्त्र पत्रिकाका अनुसार लोकप्रीय सामाजिक सञ्जाल ट्वीटरले, कम्पनीका सीईओलाई चरमपन्थी संगठन इस्लामिक स्टेटबाट प्राप्त कथित भिडियोमार्फ दिइएको धम्की दैनिक जिन्दगीको एक भाग भएको प्रतिक्रिया दिएको छ ।
समाचार एजेन्सीका अनुसार आइएसको एक कथित भिडियोमा सामाजिक सञ्जाल फेसबुकका प्रमुख मार्क जुकरवर्ग र ट्वीटरका मुख्य कार्यकारी अधिकृत ज्याक डोर्सीलाई धम्कीपूर्ण भाषाको प्रयोग गरिएको छ की यदी आइएसका समर्थकको एकाउन्टस यसैगरी निशाना बनाउने कार्य जारी राखिएमा उनीहरुले गम्भीर परिणाम ब्यहोर्नुपर्नेछ ।

फेसबुकले यसबारे अझैसम्म्पनि कुनै प्रतिक्रिया दिएको छैन ।
एमाचार एजेन्सी आइएएनएसका अनुसार एक वेबसाइट एनग्याजेटले आफ्नो रिपोर्टमा बताएको थियो की यो भिडियो आइएसको स्वघोषित साइबर सेना ‘सन्स खालिफा आर्मी’ ले अनलाइनमा पोष्ट गरेको थयो ।
समाचार संस्था पीटीआईका अनुसार आइएसको भिडियोमा उल्लेख छ, “तपाईहरु दैनिक सगर्व घोषणा गर्नुहुन्छ की तपाईहरुले हाम्रा धेरै एकाउ्न्ट्स रद्ध गरिदिनुभएको छ । तर हामी यतिमात्र भन्न सक्छौंः तपाई यस्तो गर्नुहुन्छ भने तपाई हाम्रो पक्षमा हुनुहुन्न ।”
भिडियोमा यो पनि दावी गरिएको छ की आइएसको हृयाकिङ समूहमा अझैपनि १० हजार फेसबुक एकाउन्ट्स, १५० फेसबुक ग्रुप र ५ हजार ट्वीटर एकाउन्ट्स छ ।
सामाजिक सञ्चालमा चरमपन्थको सहयोग गर्ने खालका ट्वीट गर्नेहरुमाथी नियन्त्रणमा लिनको लागि ट्वीटरले केहि दिनअघि मात्र आइएससंग जोडिएका धम्की तथा आतंकबादीको सहयोग गर्ने खालका करिव सवा लाख एकाउन्ट्स निलम्बन गरेको थियो ।
ट्वीटरले त्यतिबेला भनेको थियो, “हामी आतंकबादको प्रोत्साहन गर्ने प्रयोजनका लागि ट्वीटरको प्रयोगको निन्दा गर्छौं तथा ट्वीटरको नियममा स्पष्ट व्यवस्था छ की कुनै हिंस्रक धम्की तथा यस किसिमको व्यवहार हाम्रो सञ्जालमा बर्जित छ ।”
यसअघि फेसबुकले भनेको थियो की फ्सबुकमा आतंकबादको लागि कुनै स्थान छैन ।

