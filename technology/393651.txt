यस्तो हुनेछ एप्पलको मिनि आइफोन

एप्पलले आउँदो महिना सार्वजनिक गर्ने भनिएको मिनी आइफोन अर्थात् आइफोन फाइभ एस इ को तस्वीरहरु सार्वजनिक भएका छन् ।
नाइन टू फाइभ म्याक वेबसाइटले स्मार्टफोनको बाहिरी खोल बनाउने एक कम्पनीको हवाला दिँदै आगामी आइफोनको चित्र सार्वजनिक गरेको हो ।
४ इन्चको आइफोन फाइभ एस इ सन् २०१३ मा सार्वजनिक आइफोन फाइभ एसको हार्डवेयर तथा सफ्टवेयरमा अपग्रेड गरिएको संस्करणको रुपमा रहने कुरा श्रोतले पुष्टि गरेको दाबी वेबसाइटले गरेको छ ।
नयाँ आइफोनको साइज ठ्याक्कै आइफोन फाइभ एसको जस्तै हुने र सो आइफोन फाइभ एसको खोलभित्रै अट्ने बताइएको छ ।
फाइभ एसको डिजाइनमा केही परिवर्तन गर्दै पावर बटन भने छेउँतर्फ सारिएको छ । आगामी आइफोनको भन्दै सार्वजनिक गरिएको केही ड्रइंग यस्ता छन् ।  

