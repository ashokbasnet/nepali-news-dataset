नेपाल आउँदै चिनियाँ मोबाइल साओमी
सस्तो मूल्यमा उत्कृष्ट स्मार्टफोन बेचेर बिश्वभर तहल्का मच्चाएको चिनियाँ स्मार्टफोन कम्पनी ‘साओमी’ले नेपालमा पनि बिक्रि सुरु गर्ने भएको छ ।
साओमीले नेपालकै प्रतिष्ठित ब्यापारिक समूह सारदा ग्रुपलाई आफ्नो आधिकारिक वितरिक चयन गरेको छ । सारदा ग्रुप अन्तर्गतको वत्सल इम्पेक्सले साओमी फोन नेपालमा साओमी मोवाइलको बजारीकरण हुनेछ ।
साओमीलाई एक महिनाभित्रै नेपाली बजारमा ल्याइसकिने सारदा ग्रुपका निर्देशक गौरव सारदाले जानकारी दिए । ‘मार्च महिनाभित्रै नेपालमा लन्च गर्ने तयारी भइरहेको छ’ उनले भने ।
साओमीको नेपालभर डिलर बन्न इच्छुक कम्पनीहरुलाई संजालमा जोडिनका लागि आह्वानसमेत गरेको छ ।
स्थापनाको छोटो समयमै चर्चित बनेको साओमी बिश्वकै मूल्यवान स्टार्टअप कम्पनीमध्ये पर्दछ । एन्ड्रोइड फोन उत्पादन गर्ने साओमीले सस्तो मूल्यमा उत्कृष्ट स्मार्टफोन बजारमा उपलब्ध गराएर प्रतिस्पर्धी सामसुङ र एप्पललाई आच्छुआच्छु पारिसकेको छ ।
चीनमा ठूलो बजार हिस्सा भएको साओमीले भारत र इन्डोनियाजस्ता ठूला बजारमा पनि आफुलाई स्थापित गरिसकेको छ । अनलाइन सेल्स र उत्कृष्ट बजार नीतिका कारण साओमीले प्रतिस्पर्धी स्मार्टफोन कम्पनीहरुलाई चुनौती दिइरहेको छ ।
यी पनि पढ्नुस्
शाओमीको नयाँ स्मार्टफोन एमआइ फाइभ, के-के छन् फिचर्स ?
‘चिनियाँ एप्पल’ शाओमीको आश्चर्यजनक सफलताको कथा
शाओमीको बजार मूल्य ४५ अर्ब डलर, थप एक अर्ब डलर लगानी जुट्यो
शाओमीको नक्कल गरेपछि हुवावेको बिक्रि ह्वात्तै बढ्यो

