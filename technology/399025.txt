एनसेलले ल्यायो सबै ग्राहकलाई उपहार योजना

२७ फागुन, काठमाडौं । एनसेलले आफ्ना ग्राहकका लागि ‘एनसेलको बहार, सबैलाई उपहार’ नामक नयाँ योजना ल्याएको छ । जसअन्र्तगत एनसेलका ग्राहकले अब ९० दिनसम्म हरेक दिन आकर्षक उपहार पाउन सक्नेछन् ।
यो उपहार योजना फागुन २७ गतेबाट लागू भई ९० दिनसम्म संचालनमा हुने कम्पनीले जनाएको छ । योजनामा एनसेलका सम्पूर्ण नयाँ तथा पुराना प्रिपेड तथा पोष्टपेड ग्राहकले भाग लिई प्रत्येक दिन निश्चित डेटा प्याक, बोनस ब्यालेन्स, बोनस टक टाइम, रात्रि टक टाइम, बोनस एसएमएस र एमएमएस लगायतका मध्येबाट कुनै एक उपहारस्वरुप प्राप्त गर्न सक्नेछन् ।
एनसेलका ग्राहकले १७१२४ मा डायल गरी अथवा अंग्रजीको पहिलो अक्षर ‘ए’ टाईप गरी १७१२४ मा एसएमएस पठाई यो योजनामा निःशुल्क सहभागी हुन सक्छन् । सहभागिता जनाए पछि ग्राहकले विविध उपहारहरु मध्ये एक उपहार हरेक दिन योजना अवधिभर लगातार पाउनेछन् ।
योजनामा ५० रुपैयाँ बोनस ब्यालेन्स, २५ रुपैयाँ बोनस ब्यालेन्स, १५ रुपैयाँ बोनस ब्यालेन्स, ९ एमबी डेटा, ६ एमबी डेटा, ५ मिनेट बोनस टक टाइम, १० बोनस एसएमएस र एमएमएस, १० रुपैयाँ रात्री टक टाइम बोनस, १० रुपैयाँ रात्री बोनस, ५ बोनस एसएमएस लगायतका उपहारहरु रहेका छन् ।
यसरी प्राप्त हुने उपहार ग्राहकले त्यसै दिन अर्थात रात्री १२ बजेभित्र प्रयोग गरी सक्नुपर्ने छ । रात्री १२ बजे पछि अघिल्लो दिनको उपहार स्वतः सकिनेछ र सोही उपहार ग्राहकले फेरी अर्को २४ घण्टाका लागि मान्य हुने गरी पाउनेछन् ।
‘ग्राहकलाई उत्कृष्ट सेवा अनुभव प्रदान गर्न एनसेल सँधै प्रतिबद्ध रहेको छ । ग्राहकलाई आफ्ना प्रियजनसँग निःशुल्क थप सम्पर्कमा रहन संभव बनाउने यो योजनाले ग्राहकलाई थप लाभ प्रदान गर्नेमा हामी विश्वस्त छौं’ एनसेलका कर्पोरेट संवाद विज्ञ मिलन शर्माले भने ।
योजनामा सहभागी ग्राहकले पहिलो दिन प्राप्त गरेको उपहार योजना अवधिभर लगातार प्राप्त गर्नेछन् ।

