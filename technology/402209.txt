धमाधम सेवा बन्द गर्दै याहु, के के सेवा हुँदैछन् बन्द ?
इन्टरनेट जाएन्ट याहुको लोकपि्रयता खस्किने क्रम नरोकिएसँगै यसले आफ्ना विभिन्न सेवाहरु एक पछि अर्को गर्दै बन्द गर्ने भएको छ ।
याहुले निकट भविष्यमा याहु गेम्स, लाइभ टेक्स्ट लगायतका विभिन्न महत्वपूर्ण सेवाहरु बन्द गर्न लागेको सोसल मिडिया टम्बलरको एक ब्लग पोष्टमा जनाएको छ ।
कम्पनीले जनाए अनुसार याहुको गेमिंग साइट तथा पब्लिसिंग च्यानल आगामी मे १३ देखि बन्द हुनेछ । त्यस्तै गत वर्षमात्र लन्च भएको याहुको रियल टाइम भिडियो च्याटिंग सर्भिस लाइभ टेक्स्ट तथा निकै लोकपि्रय मानिएको याहु एस्ट्रोलोजी सेवा पनि याहुले बन्द गर्ने भएको हो । लाइभ टेक्स्टका विभिन्न फिचर्सहरुलाई याहु मेसेन्जरमा स्थापित गर्दै लगिने पनि याहुले जनाएको छ । त्यस्तै याहुले अर्को सेवा याहु बोस पनि बन्द गर्नेछ ।
आफ्ना अन्य सेवाहरुलाई बन्द गरेसँगै व्यवसायलाई ध्यानमा राख्दै अब केवल ७ वटा सेवाहरुमा मात्र ध्यान दिइने याहुले घोषणा गरेको छ । यी सातवटा सेवामा याहुमेल, सर्च, टम्बलर, न्यूज, स्पोर्टस्, फाइनान्स तथा लाइफस्टाइल सर्भिस रहनेछन् ।
याहुले आफ्नो पुनर्संरचनाको योजना अनुसार केही अनलाइन म्यागेजिन सेवा पनि बन्द गर्नेछ । याहुका ग्लोबर इडिटर इन चिफ मार्था निलसनका अनुसार एक नयाँ कार्यक्रम अन्तरगत याहुले केवल समाचार, स्पोर्टस् तथा फाइनान्स सँग सम्बनिधत प्रयोगकर्तालाई ध्यानमा राखेर आफ्नो व्यवसाय बढाउने कोसिस गर्नेछ ।

