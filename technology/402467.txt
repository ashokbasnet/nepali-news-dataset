उपयोगी एप ‘डिजिटल नेपाल’ सार्वजनिक

दैनिक जीवनमा उपयोगी हुने ‘डिजिटल नेपाल’ नामक एप सार्वजनिक भएको छ । यसले धेरै एपहरु डाउनलोड गर्नु पर्ने बाध्यतालाई केही हदसम्म भए पनि एउटै एपमा उपलब्ध गराउने प्रयास गरेको छ ।
डिजिटल नेपाल एपमा उपलब्ध साहित्य, कुकिङ गाइड, एल्लो पेज, संविधान, लोडसेडिङ तालिका, भ्याट क्यालकुलेटर, एस एम एस, उमेर क्यालकुलेटर, नाम सुझाव, मिति परिवर्तन, एकाई परिवर्तन, जग्गाको एकाइ परिवर्तन, प्रेरणादायी भनाइहरु भित्र राखिएका सामग्रहरु एक पटक डाउनलोड भएपछि बिना इन्टरनेट पनि चलाउन सकिन्छ ।
नयाँ सामाग्रीहरुका लागि भने इन्टरनेट कनेक्सनको आवस्यकता पर्दछ ।
साथै नेपालमा हाल संचालनमा रहेका लोकप्रिय अनलाइन पत्रिकाहरुमा प्रकाशन भएका ताजा समाचारहरु एकै ठाउबाट पढ्न सकिने सुविधा प्राप्त गर्न सकिनेछ ।
 नेपालमा रहेका विभिन्न संघ, संस्थाको नाम, ठेगाना, फोन नम्बर, इमेल र वेभसाइड ठेगाना साथै शाखाहरु भएमा तिनीहरुको विवरण पनि डिजिटल नेपालले उपलब्धगराउने प्रयास गरेको छ । ‘नेपालको संविधान’ लाई समेत मोबाइलबाटै अध्ययन गर्न सकिने व्यवस्था डिजिटल नेपालले गरेको छ ।
भूकम्पको अपडेटदेखि राशिफलसम्म
हामी सबै थोर बहुत राशिफलमा विश्वास गछौँ । त्यसैले यस एपले पनि हाम्रो दैनिक, साप्ताहिक र मासिक राशिफल उपलब्ध गराएको छ । राशिफल आचार्य प्रवर दैवज्ञज्योतिष पं. खगेन्द्र खनालले तयार पारेका छन् ।
विनिमय दर र सुन, चाँदीको मूल्य
आजको विदेशी मुद्राको विनिमय दर के, कति रहेछ भन्ने कुराको चासो रहने गर्दछ । डिजिटल नेपालले यस कुरालाई पनि समावेश गरेको छ । सुन, चाँदीको मूलय उतारचढाव क-कस्तो रहेको छ भन्ने कुराको जानकारी पनि डिजिटल नेपालबाट प्राप्त गर्न सकिनेछ ।
हामीलाई कुनै सामानको मूल्य भ्याटबाहेक हो कि, भ्याट सहितको हो भन्ने कुरा हिसाब निकाल्न पर्यो भने एकछिन घोरिनु पर्दछ तर डिजिटल नेपालले यो कुरालाई सरल बनाइ दिएको छ ।
एसएमएस
विभिन्न अवसरहरु जस्तै: जन्मदिन, वर्षगाँठ, शुभ विहानी, शुभरात्री तथा अन्य विभिन्न अवसरमा आदान प्रदान गर्न मिल्ने म्यासेजहरु समावेश गरेको छ । साथैम्यासेजलाई फेसबुक, ट्वीटर तथा एस एम एस पनि पठाउन सकिन्छ ।
उमेर क्यालकुलेटर
हामीलाई ठ्याक्कै आफू कति उमेरको भइयो भन्ने जान्न र भन्नलाई एकपल्ट गणना गर्ने पर्ने हुन्छ । तर यस एपले आफ्नो जन्म मितिबाट कुनै अर्को मितिको आफ्नो उमेर गणना गरी सहयोग गर्नेछ ।
नाम सुझाव
हिन्दू, बौद्ध, इस्लाम, क्रिश्चियन, मुस्लिम धर्मअनुसारको नाम र न्वारानको नामको अर्थलाई समेत समेट्ने प्रयास गरेको छ । यसबाट आ-आफ्नो नामको अर्थ र आफ्नासन्तानको उचित नाम राख्नका लागि पनि उपयोगी हुनेछ ।
मिति परिवर्तन
विक्रम संवतलाई इश्वी सम्वत र इश्वी सम्वतलाई विक्रम संवतमा परिवर्तन गर्ने सेवा पनि डिजिटल नेपालको एपमा पाउन सकिन्छ ।
डिजिटल नेपाललाई गुगल प्लेस्टोरमा Digital Nepal टाइप गरेर सर्च गरी वा सिधै यो लिङ्कमा क्लिक गरेर पनि डाउनलोड गर्न सकिन्छ ।


