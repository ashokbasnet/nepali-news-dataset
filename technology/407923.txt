यी हुन् प्रविधि जगतका ७ सर्वोत्कृष्ट बिक्रेता

दुनियामा प्रविधिको क्षेत्रमा सबैभन्दा सफल बनेका केही दिग्गजहरु आफैमा महान तथा सफल बिक्रेताहरु पनि हुन् ।
कम्पनीलाई माथिल्लो तहमा पूराउनका लागि आफ्नो प्रडक्ट तथा आइडियालाई राम्रोसँग बेच्न सक्नुपर्छ भन्ने कुरा उनीहरुले बुझ्दछन् । यी हुन् दुनियाका प्रविधि क्षेत्रका ७ अर्बपति जसले तपाइँहामीलाई उनीहरुको जे कुरा पनि बेचिदिन सक्दछन्:
सेल्सफोर्सका सिइओ मार्क बेनिओफ: आफ्नो करिअरको सुरुवातमा ओरेकलमै रहँदा उनी स्टार सेल्सम्यान थिए, जसका कारण उनी ओरेकलको  सबैभन्दा कान्छो उपाध्यक्ष बनेका थिए । आफ्नो त्यो बिक्रेता ज्ञान तथा आइडियालाई उनले सफ्टवेयर मेकर कम्पनी सेल्सफोर्समा प्रयोग गरे ।
यो कम्पनीले अन्य बिक्रेताहरुका लागि सफ्टवेयर तयार गरिदिन्छ । यो कम्पनी अहिले ५० अर्ब डलरको भैसकेको छ र हालै यसले दशौँ लाख डलरको किर्तिमानी बिक्रि सम्झौता हालैका दिनहरुमा गरेको छ ।
ओरेकलका सहसंस्थापक ल्यारी इलिसन:  बेनिओफले बिक्रिको काइदा ल्यारी इलिसनबाटै सिकेका हुन् । इलिसनले कम्पनीमा बिक्रिमय वातावरण तयार गर्दछन् भनिन्छ ।
अर्थात् कम्पनीका कर्मचारीहरु आफ्ना प्रडक्टहरु बेच्न आतुर हुन्छन् र सफल पनि हुन्छन् । उनको बिक्रि ट्याक्टिस निकै अब्बल खालको छ जसका कारण ओरेकल अहिले ३८ अर्ब डलर आय गर्न सक्ने कम्पनी भएको छ । निकै संकटमा रहेको हवाइयन एयरलाइन्स समेत बिक्रि गर्न उनी सफल हुनु उनको बिक्रेता क्षमताको द्योतक हो ।


एप्पलका सस्थापक स्टिभ जब्स: जब्स केवल महान द्रष्टा मात्र थिएनन् आफुले सिर्जना गरेका प्रडक्टहरु कसरी बेच्ने भन्ने ज्ञान पनि उनलाई थियो । उनको बोलीचाली देखि लिएर प्रस्तुती सम्मका हरेक प्रयासहरु बलियो ब्राण्ड तथा लोकप्रिय प्रडक्ट तयार पार्नमै केन्द्रित हुन्थे ।
जब्सकै सिर्जनाको रुपमा रहेको आइफोनले वर्षेनी किर्तिमानी व्यापार गर्ने गर्छ । जब्सकै प्रयासमा एप्पल दुनियाको सबैभन्दा मूल्यवान ब्राण्ड बनेको छ । उनलाई दुनियाका सबैभन्दा महान बिक्रेता पनि भनिन्छ । एप्पलमा पुनरागमन भैसकेपछि जब्सले आफुले खडा गरेकेा नेक्स्ट सफ्टवेयर कम्पनी समेत एप्पललाई खरीद गराउन सफल भएका थिए ।
एल ए क्लिपरका मालिक स्टिभ बाल्मरः  बाल्मर माइक्रोसफ्टका पहिलो बिक्रेता पनि हुन् । उनकै उर्जा तथा विस्फोटक बिक्रि योजनाले बिल गेट्सले स्थापना गरेको सानो कम्पनी माइक्रोसफ्ट विश्वको सबैभन्दा ठूलो सफ्टवेयर निर्माता कम्पनी बन्न सफल भयो ।


सन् २००० मा बिल गेट्सको ठाउँमा बाल्मर माइक्रोसफ्टको सिइओ बनेपछि कतिपयले भनेका थिए  यो भनेको प्रविधि तथा आविष्कार माथि बिक्रिको विजय हो ।
डेलका सिइओ माइकल डेलः  डेलले सानै उमेरदेखि आफुमा रहेको अब्बल बिक्रेताको खुबी प्रदर्शन गर्न सफल भए । हाइस्कुलमै पढ्दा उनले पत्रिका बेचेर वर्षमा १८ हजार डलर कमाउँथे ।
कलेजको पढाइ सकिने वर्ष नै उनले पर्सनल कम्प्युटरका किट्सहरु बेच्ने काम सुरु गरे । जसले अन्तत डेल कम्पनी खोल्ने मार्ग प्रसस्त गर्यो । डेल कम्प्युटर कम्पनी अहिले विश्वमा सबैभन्दा बढि नाफा गर्न सफल पर्सनल कम्प्युटर निर्माता कम्पनी बन्न सफल भएको छ ।
डलास म्याभेरिक्सका मालिक मार्क कुबानः  कुबान अहिले एक लगानीकर्ता हुन् तर उनले आफ्नो करिअरको सुरुवात कम्प्युटर बिक्रेताको रुपमा गरेका थिए । उनले आफ्नो नौ महिने जागिरकै अवधिमा १५ हजार डलरको सेल गर्न सफल भएका थिए र पछि उनले आफ्नै पर्सनल कम्प्युटर परामर्श सम्बन्धी व्यवसाय सुरु गरे ।
उनको जिवनमा सबैभन्दा ठूलो सफलता चाहीँ आफैले स्थापना गरेको स्टार्टअप ब्रोडकास्ट डट कम कम्पनी याहुलाई बेच्नु रह्यो । उनले उक्त कम्पनीको ५ अर्ब डलर मूल्य पार्न सफल भए । उनलाई सबैभन्दा मन पर्ने एउटा वाक्यांश छ  बिक्रिले सबैलाई निको पार्छ ।


जेनेफिट कम्पनीका सिइओ डेभिड स्याक्सः  कम्पनी खडा गर्ने र त्यसलाई अरबौँ डलरमा बेच्ने इतिहास छ स्याक्सको । सन् २००२ मा इ बे ले डेढ अर्ब डलरमा पे पल खरीद गर्दा उनी पे पल कम्पनीको सिओओ थिए । उनको अर्को कम्पनी याम्मर १ अर्ब २० करोड डलरमा माइक्रोसफ्टले खरीद गर्यो ।
उनी अहिले आफ्नो अर्बौ डलर मूल्यको तेश्रो कम्पनीमा छन् । जेनेफिट्स नामको यो कम्पनीको मूल्य साढे ४ अर्ब डलर तोकिएको छ ।

