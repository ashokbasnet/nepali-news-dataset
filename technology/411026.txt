कम्प्युटरले नामथर नचिन्नेहरुका दुख

के तपाइँले आफ्नो नाम कहिल्यै आफ्नो लागि टाउको दुखाइको विषय बन्न सक्छ भन्ने सोँच्नुभएको छ ?यस्तो नहुनुपर्ने हो । तर अहिलेको कप्म्युटर प्रविधिको जमानामा समेत धेरै मानिसहरु आफ्नै नामका कारण दुख भोगिरहनु परेको छ ।
अमेरिकामा बस्ने जेनिफर नल नामकै व्यक्तिको उदाहरण लिऔँ । उनी जब आफ्नो नाम कुनैपनि कम्प्युटरमा इन्ट्री गर्छिन् तब पटक पटक अस्विकृत हुन्छ । अनलाइनबाट एयर टिकटका लागि आफ्नो नाम भर्दा सिस्टमले सधै उनलाई भनेको हुन्छ आफ्नो सरनेम अर्थात् थर हाल्नुहोस् ।
वास्तवमा जेनिफरले आफ्नो थर नल पनि नामसँगै हालेकै हुुन्छिन् । तर कम्प्युटरले यो नल भन्ने शव्द पढ्दैन । कम्प्युटरको भाषामा Null शव्दको अर्थ हुन्छ खाली अर्थात् शुन्य वा नभएको । आफ्नो थर नै कम्प्युटरले नचिनेपछि जेनिफर थाकेर एयरलाइनको कल सेन्टरमा फोन गर्छिन् तर त्यहाँ उनको कुरा कसैले सुन्दैन ।
जेनिफरको यो समस्या यहीँ अन्त्य हुनेवाला छैन । उनी जब कुनैपनि सरकारी वेबसाइट,  चाहे अनलाइन कर दाखिला गर्ने होउन् वा आफ्नोे पासपोर्ट अपडेट गराउने वाला वेबसाइट होउन्, मा लगइन गर्न थाल्दछिन् तबपनि उनलाई लगइन गर्नमै उहीँ समस्या आउँदछ । हालै न्युयोर्क गएको बेला त्यहाँ बस्नका लागि कागजात बनाउने क्रममा उनको पसिना नै छुट्यो ।
Null वास्तवमा जेनिफरका पतिको थर हो । बिहेभन्दा पहिले नै उनका पतिले भनेका थिए की बिहेपछि थर परिवर्तन गर्दा उनलाई समस्या आउनेवाला छ । त्यस समय उनले पार्ट टाइम पढाउने काम गर्दथिन् जहाँ अनलाइनबाटै काम खोज्न सकिन्थ्यो । तर अनलाइन सिस्टमले उनको पूरै नाम नै नचिन्ने भएकाले उनले अनलाइनबाट काम खोज्न सकिनन् र सधे फोन गरेरै पढाउने काम खोज्नुपथ्र्यो ।
अब त यो टाउको दुखाइको सामना गर्ने बानी परिसकेको छ उनलाई । उनी आफै आफ्नो यस्तो मुस्किलका कथाहरु साथीसँगीसँग शेयर गरेर हाँस्ने गर्छिन् । तर कम्प्युटरमा यस्तो समस्याको सामना गरिरहनुपरेको बेला भने उनलाई निकै रिस उठ्दछ ।

जेनिफर जस्ता धेरै मानिसहरु छन् जसको नाम तथा थर असामान्य हुन्छ, भलै कम्प्युटरको भाषामा । यस्ता मानिसहरुको नाम कम्प्युटरले चिन्दैन अर्थात् सिस्टमले पढ्न अस्विकार गर्दछ ।
आजकलको दुनियामा सबै चिज अनलाइनमै उपलब्ध छन् । हरेक काम कम्प्युटरकै माध्यमबाट हुन्छ । यस्तो समयमा जेनिफर जस्ता असामान्य नामथरवाला मानिसहरु प्रति कम्प्युटरले देखाउने नखरा साँच्चीकै टाउको दुखाइको कारण बनिरहेको छ ।
दुनियामा यस्ता धेरै मानिसहरु छन् जो यस समस्याबाट जुधिरहेका छन् । कसैको थर नै हुँदैन तर कसैको थर केवल एक अक्षरको हुन्छ । अमेरिकाको हवाइमा बस्ने जेनिस नामका व्यक्तिको थर नै ३६ अक्षरको थियो ।
कुनैपनि सरकारी वा प्राइभेट वेबसाइटमा उनको नामथर नै अट्दैनथ्यो । उनले सरकारसँग यो गुनासो गरेपछि अमेरिकी सरकारी आफ्ना धेरै सरकारी वेबसाइटहरुमा प्रयोगकर्ताका लामा नामथर पनि लगइन गर्न सकिने बनाएको छ ।
जानकारहरु यस्ता घटनालाई कम्प्युटरको भाषामा एज केस अर्थात् निकै नै असामान्य घटना भन्दछन् ।
कम्प्युटर प्रोग्रामर प्याट्रिक म्याकेन्जीका अनुसार यस्ता असामान्य मामिलाका लागि कुनैपनि कम्प्युटर सिस्टम तयार हुँदैन । उनीहरुको प्रोग्रामिंग आम सामान्य नामहरुका लागि तयार पारिएको हुन्छ । हरेक वर्ष यस्तै गुनासाहरुलाई समेट्दै सिस्टम अपडेट त भैरहेकै हुन्छ, तर केही मानिसहरु भने छुटिरहेका हुन्छन् र उनीहरुको गुनासो कायमै रहन्छ ।
म्याकेन्जीले केही यस्ता नामथरको सूचि तयार पारेका छन् जसलाई कम्प्युटर सिस्टमले पढ्नै सक्दैन र त्यसको कम्प्युटर प्रोग्रामरले पनि कुनै समाधान निकाल्न सकेका छैनन् ।
स्वयं म्याकेन्जीकै विषयलाई लिनुस् । उनी जापानमा बस्दछन् जहाँ मानिसहरुको थर तिन अक्षरभन्दा बढिको हुँदैन तर उनको थर ८ अक्षरको छ । त्यहाँ धेरै फारामहरु यस्ता छन् जहाँ मानिसहरुको थरका लागि केवल ३ अक्षर अट्ने मात्र कोठा उपलब्ध हुन्छ ।
यो समस्याकोे समाधानका लागि उनले आफ्नो थर अगाडि र नाम पछाडि देख्न थाले, म्याकेन्जी पी । यसो गर्दा उनको थरमा केवल एक अक्षर अर्थात् पी मात्र हुन्छ र तिन अक्षरका थरका लागि पुग्ने फारामहरु उनका लागि ग्राह्य हुन्छन् ।  उनले यसअघि आफुले परिवर्तन गरेको जापानी नामथर सिस्टमबाट हटाइएपछि निकै दुख पाउनु परेको थियो ।
म्याकेन्जीका अनुसार विश्वभरका वेबसाइटहरु अहिले एकैखाले हुँदैछन् । यस्तोमा असामान्य नामको समस्या समाधानका लागि प्रोग्रामरहरुले केही शुत्र खोज्ने प्रयासमा लागेका छन् ।
इन्टरनेट सम्बन्धी सस्था वल्र्डवाइड वेब कन्सोर्टियमले यस मुद्दामा बहस छेडिसकेको छ । मानिसहरुलाई आफ्नो समस्या तथा विचार राख्नका लागि अपिल गरिसकेको छ ता की यो विषयको हल खोज्न सकियोस् ।
म्याकेन्जीका अनुसार विस्तारै विस्तारै अवस्था सुध्रिँदैछ । कुनै खास अक्षर, शव्द वा पंक्तिका विषयमा कम्प्युटरमा सिस्टममा आउन समस्या हटाउने कोसिस हुँदैछ ।
तर अमेरिकाकी जेनिफर नलको समस्याको समाधान भने अझै निस्किएको छैन । जानकारहरुले उनलाई आफ्नो नाम बदल्ने सल्लाह दिन्छन् । तर उनी भने ठाडै अस्विकार गर्छिन् । आखिर बिहेपछि उनले एकपटक आफ्नो नाम बदलिसकेकी छिन् । उनी बारम्बार नाम बदल्न राजी छैनिन् ।
अब उनलाई यस्ता समस्याको सामना गर्न बानी परिसकेको छ ।
बीबीसी हिन्दीबाट अनूदित

