सामसुङको नाफा बढ्ने, ३ महिनामा साढे छ अर्ब डलर

दक्षिण कोरियाली इलेक्ट्रोनिक्स कम्पनी सामसुङको मुनाफामा उल्लेखनीय वृद्धि भएको छ । सन् २०१६ को पहिलो त्रैमासिकमा कम्पनीको संचालन मुनाफा १० प्रतिशतले वृद्धि भएको प्रक्षेपण सार्वजनिक गरिएको छ ।
विश्वको सबैभन्दा ठूलो स्मार्टफोन उत्पादक कम्पनी सामसुङले यो वर्षको जनवरी देखि मार्च महिनासम्मको पहिलो त्रैमासिकमा कम्पनीको संचालन मुनाफा ६ दशमलब ६ टि्रलियन अर्थात ५ अर्ब ६० करोड पुग्ने अपेक्षा गरिएको जनाएको छ । जबकी गत वर्षको पहिलो त्रैमासिकमा सामसुङको संचालन मुनाफा ६ टि्रलियन मात्र थियो ।
सामसुङको पछिल्लो फ्लागसीप प्रडक्ट ग्यालेक्सी एस सेभेन स्मार्टफोनको उच्च बिक्रिदरसँगै कम्पनीको मुनाफामा वृद्धि भएको हो ।
सामसुङले पहिलो त्रैमासिकमा बिक्रिमा समेत ४ प्रतिशतले वृद्धि भएर कुल ४९ टि्रलियनका प्रडक्ट बिक्रि भएको अनुमान गरेको छ ।
पहिलो त्रैमासिकको अनुमानित प्रारम्भिक प्रतिवेदन सार्वजनिक गरेको सामसुङले अपि्रल महिनाको अन्त्यमा पूर्ण रिपोर्ट सार्वजनिक गर्नेछ । गत वर्षको अन्तिम त्रैमासिकको रिपोर्टले कम्पनीको आय तथा मुनाफा घटेको देखाएकोमा पछिल्लो रिपोर्ट सामसुङका लागि निकै आशाप्रद छ ।
शाओमी तथा हुवाबे लगायतका सस्तो मूल्यका चिनिया स्मार्टफोनका साथै एप्पलका महंगा स्मार्टफोनसँग तिव्र प्रतिस्पर्धा गर्नुपरे सँगै सामसुङले बजारमा निकै दबाब भोगिरहनु परेको छ ।

