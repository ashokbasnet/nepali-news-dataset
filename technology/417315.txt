गुगलले राख्छ १८ महिनासम्म तपाइँले सर्च गरेको सामाग्री सेभ
तपाइँले गुगल सर्च इन्जिनमा  जे कुरा सर्च गर्नुभएको हुन्छ गुगलले त्यसलाई ९ महिनासम्म संग्रहित गरेर राखेको हुन्छ ।
यदि तपाइँले बिंग नामक ब्राउजरको प्रयोग गर्नुभएको छ भने माइक्रोसफ्टको नीति अनुसार उसले १८ महिनासम्म तपाइँले सर्च गरेको सामाग्री सेभ गरेर राख्दछ । विकिपिडियाका अनुसार हरेक दिन गुगलमा ३ सय करोड भन्दा पनि धेरै सर्च गरिन्छन् ।
स्मार्टफोनको संख्या बढ्दै जाँदा सोही अनुपातमा इन्टरनेट सर्चको संख्यामा पनि बढोत्तरी भैरहेको छ । जसै फोर जी भिडियो अब मानिसहरुको सर्चको अहम हिस्सा बन्दैछ, यो संख्या अब तिब्र रुपमा बढ्दैछ ।
तपाइँले गुगलमा खोजेको कुराको सबै इतिहास गुगलले सुरक्षित राख्ने भएकाले यदि तपाइँले यस्तो फिचरलाई निस्कृय पार्नुभएन भने गुगल वेब एण्ड एप हिस्ट्री नामक फिचरले तपाइँको सबै सर्चको जानकारीलाई संग्रहित गरेर राख्दछ  ।
गुगलले तपाइँको यस्तो इन्टरनेट आनीबानीलाई तपाइँको प्रोफाइल तयार गर्नका लागि प्रयोग गर्दछ । अनि तपाइँले इन्टरनेटमा खोज्ने कुरा, तपाइँको रुची बुझेर सोही अनुरुपका विज्ञापन देखाइदिन्छ, तपाइँलाई ।
यदि कुनै एउटै आइपी एड्रेसबाट किसिम किसिमका सर्च गरिन्छ भने त्यसको प्याट्रनको आधारमा पनि गुगलले व्यक्तिको चरित्रको पहिचान गर्दछ ।
इन्टरनेट प्रयोगकर्ताको सर्च हिस्ट्रीलाई नौ महिनासम्म सुरक्षित गरेर राख्ने नीति आउनुभन्दा अघि यदि तपाइँले आफ्नो एउटै गुगल अकाउण्ट वर्षौँ अघिदेखि नै चलाइरहनु भएको छ भने हुनसक्छ गुगलले तपाइँको निकै पूरानो सर्च हिस्ट्री पनि सुरक्षित गरेको हुनसक्छ ।
त्यसैले गुगललाई आफ्नो सर्च हिस्ट्री अर्थात् इन्टरनेटमा खोजविन गर्ने चिजविजहरुको बारेमा जानकारी सुरक्षित गर्न नदिनका लागि एउटा उपाय अपनाउनुपर्छ ।
सबैभन्दा पहिले गुगल अकाउण्ट लगइन गर्नुहोस् र हिस्ट्री नामक अप्सनमा जानुहोस्, जुन ड्रपडाउन मेनूमा देखापर्दछ । त्यसमा डाउनलोड नामक अप्सन छान्नुहोस् ।
त्यसपछि तपाइँले आफ्नो सचइलाई आफै आर्काइभ बनाउन सक्नुहुन्छ । यदि तपाइँलाई सो हिस्ट्री डिलिट गर्नुछ भने अकाउण्ट लगइन गरी वेब एण्ड एप हिस्ट्री पेजमा जानुहोस र त्यहाँ रहेको गियर आइकनमा क्लिक गर्नुहोस् । त्यहाँ रहेको रिमुभ आइटम नामक विकल्पमा क्लिक गरेसँगै तपाइँको गुगल सर्च हिस्ट्री डिलिट हुनेछ ।

