सावधान ! इन्टरनेटमा बढ्दैछ सेक्सटर्सन

इन्टरनेटमा सेक्सटर्सनका घटनाहरु तिव्र रुपमा बढ्दै गएका छन् । कुनैपनि व्यक्तिका निर्वस्त्र तस्वीहरु विभिन्न माध्यमबाट चोरेर अनि तिनै आपत्तिजनक तस्वीरहरुको प्रयोग गरी ब्लाकमेलिंग गर्ने काम नै सेक्सटर्सन हो । एकपटक यस्ता सामाग्री प्राप्त गरिसकेपछि अपराधीहरुले सार्वजनिक गरिदिने धम्की दिँदै यस्तै खालका अन्य सामाग्री समेत माग्ने वा पैसा असूल्ने गर्दछन् ।
एकजना अमेरिकी थिंकट्यांकले यसबारेमा एउटा रिपोर्ट पेश गरेका छन् । उक्त अध्ययनमा कतिपय निकै अनौठा खालका तथ्यहरु पनि बाहिर आएका छन् ।
भलै यो अध्ययन अमेरिकामा गरिएको हो, तर यस्ता खालका घटनाहरुबाट बाँकी विश्वका सबैजसो देशका इन्टरनेट प्रयोगकर्ताहरु प्रभावित छन् ।
अमेरिकाको कानून कार्यान्वयन गर्ने निकायका अधिकारीहरुका अनुसार यस्ता घटनामा वृद्धि भैरहेको छ । सेक्सटर्सनका कति घटना सार्वजनिक भए भन्ने बारेमा कसैले पनि आधिकारिक तथ्यांक नराखेपनि बारम्बार आइरहने समाचारहरुले घटनामा वृद्धि भैरहेको बताउँछ ।
अमेरिकाको ब्रुकिंग इन्स्िटच्युटका शोधकर्ताले यस बारेमा एउटा शोध प्रकाशित गरेका छन् ।
सेक्सटर्सन वास्तविक शव्द भने होइन । तर माथि उल्लेखित प्रकारका अपराधको अभियोजनका क्रममा अभियोजकहरुले यस्तो खालको स्ल्यांग वर्ड प्रयोग गर्ने गरेका छन् ।
यो शव्दको कुनै परिभाषा नभएको हुनाले यस्ता खालका अपराधकर्ममा मुद्धा चलाउँदा अमेरिकामा समेत चाइल्ड पोनोग्राफी, एक्सटर्सन, स्टकिंग तथा ह्याकिंग लगायतका अपराधको रुपमा मुद्धा चलाउने गरिएको छ । पारिभाषिक हिसाबले सेक्सटर्सन कुनै अपराध नै होइन र कानूनी रुपमा यो शव्दको कुनै अस्तित्व छैन ।
सेक्सटर्सनमा अपराधीहरुले कुनेपनि इन्टरनेट प्रयोगकर्ताको आपत्तिजनक वा उत्तेजक तस्वीर वा भिडियो वेबक्याम, ह्याकिंग वा अन्य विभिन्न माध्यमबाट प्राप्त गर्दछन् । अनि सोसल मिडियाको प्रयोग गरी पीडितलाई ब्लाकमेल गर्ने वा फिरौती माग्ने गर्दछन् ।
शोधकर्ताले सेक्सटर्सनको परिभाषा भित्र पर्ने विभिन्न ७८ वटा घटनाको अध्ययन गरेको थियो । जसको सुनुवाई अमेरिकाको विभिन्न २९ राज्यका विभिन्न अदालतमा भैरहेको थियो र ३ वटा मामिला विदेशी न्यायाधिकारका थिए । त्यसैले शोधकर्ताहरुले इन्टरनेटको माध्यमबाट कसैलाई यौनिक रुपमा धम्क्याउने काम एक देशबाट अर्को देशमा समेत भैरहेको निष्कर्ष निकालेका छन् ।
७८ वटा त्यस्ता मामिलामा अपराधीबाट सिकार हुनेको संख्या ६ हजार ५ सय भन्दा बढि हुनसक्ने अनुमान उनीहरुको छ । समान खालका यस्ता अपराधमा दोषीलाई भएको सजाय समेत फरक फरक पाइएको शोधकर्ताको अध्ययनले देखाएको छ । कतिपय मुद्धा संघीइ अदालतमा त कतिपय प्रान्तिय अदालतमा चलेका थिए । अपराधीलाई १ देखि १२ वर्षसम्मको सजाय भएको पाइएको छ ।
सेक्सटर्सनको सिकार हुनेहरु मध्ये धेरैजसो कम उमेरका युवा युवती हुने गरेका छन् । अपराधीहरुमा धेरैजसो पुरुष हुने गरेको अध्ययनले देखाएकेा छ । जबकी वयस्क उमेरका पीडितहरुमा महिलाको संख्या बढि हुने गरेको छ । सेक्सटर्सनको सिकार भएका धेरैले लाजका कारण घटना बाहिर ल्याउन नसकेको पनि पाइएको छ ।
रिपोट अनुसार सेक्सटर्सन नियन्त्रणका लागि यो शव्दलाई परिभाषित गरी कानूनी रुपमा दण्डनीय बनाउनुपर्ने र यसैभित्र यौन दुव्र्यवहार, एक्सटर्सन वा फिरौती तथा चाइल्ड पोनोग्राफी जस्ता अपराधलाई पनि राख्नुपर्छ ।
 
 

