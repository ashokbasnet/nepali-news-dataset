इजरायली कम्पनीले बनायो दुनियाकै महंगो स्मार्टफोन
तपाइँले सुन लेपन गरेका, हिराको पत्थर जडित लाखौँ मूल्य पर्ने स्मार्टफोनका बारेमा सुन्नुभएकैे छ । यस्ता बहुमूल्य धातु वा पत्थर जडित फोनहरु आम प्रयोगका लागि भन्दा पनि कतिपय प्रदर्शनीकै लागि मात्र तथा कतिपय कुनै धनाढ्य व्यक्ति विशेषलाई लक्षित गर्दै बनाइएका हुन्छन् ।
आम प्रयोगका सामान्य फोनहरुको मूल्य भने सामान्य मानिसले पनि खरीद गर्नसक्ने स्तरको रहँदै आएको छ । तर इजरायलको एक स्टार्टअप कम्पनीले भने हालै सामान्य मानिसले आँट्न नसक्ने तर आम प्रयोगका लागि लक्षित गरी दुनियाकै अहिलेसम्मकै महंगो स्मार्टफोन बनाएको छ ।
इजरायली कम्पनी सिरिन ल्याब्सले विश्वको सबैभन्दा महंगो स्मार्टफोन सोलारिन सार्वजनिक गरेको हो । यो स्मार्टफोन एन्ड्रोइड अपरेटिंग सिस्टममा चल्ने बहुमुल्य फोन हो । यसको मूल्य १४ हजार अमेरिकी डलर अर्थात् झण्डै १५ लाख रुपैयाँ रहेको छ ।
रोल्स रोयस अफ स्मार्टफोन उपमा दिइएको यो स्मार्टफोन हालै लण्डनमा आयोजित एक समारोहका बीच सार्वजनिक गरियो । स्मार्टफोन सार्वजनिक गर्ने कार्यक्रममा हलिउडका चर्चित कलाकारहरु लियोनार्दो डिक्यापि्रयो तथा टम हार्डी लगायतका चर्चित कलाकार उपस्थित थिए ।
आफ्नो मूल्य जस्तै यो स्मार्टफोनको वजन पनि अलिक बढि छ । यो स्मार्टफोनको वजन २५० ग्राम रहेको छ । यो स्मार्टफोनमा अहिलेसम्मकै सबैभन्दा अत्याधुनिक गोपनीयता तथा स्ामर्टफोन सुरक्षाको प्रविधि प्रयोग गरिएको दाबी गरिएको छ । यो स्मार्टफोन तिन रंगमा उपलब्ध छ । यो स्मार्टफोनका अन्य फिचर्स निम्नानुसार छन्ः
५.५ इनचको आइपिएस डिस्प्ले, टू के रिजोलुसन
२३.८ मेगापिक्सेलको मुख्य तथा ८ मेगापिक्सेलको सेल्फी क्यामरा
४ जिबी र्याम तथा १२८ जिबी स्टोरेज
चिप टू चिप २५६ बिट एन्त्रिmप्सन । यो त्यस्तो प्रकारको कोडिंग हो जुन प्रकारले सेनाहरु आफ्नो संचारलाई सुरक्षित राख्न प्रयोग गर्दछन् ।
फिजिकल स्विचका माध्यमबाट एक्टिभेट हुने
क्वालकम स्नापड्रागन ८१० प्रोसेसर
४०४० मिलिएम्पियर आवर क्षमताको ब्याट्री

