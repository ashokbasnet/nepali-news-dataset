विप्रोका ३ हजार सफ्टवेयर इन्जिनियरले जागिर गुमाउँदै
अहिले हामी प्रविधिको यस्तो युगमा प्रवेश गरिसकेका छौँ जहाँ एउटा कम्प्युटरले हजारौँ मानिसहरुको काम एक्लैले भ्याइदिन सक्छ, त्यो पनि केही मिनेटमै ।
विप्रो कम्पनीमा अब छिटै ३ हजार जना सफ्टवेयर इन्जिनियरले जागिर गुमाउँदैछन् । एक आर्टिफिसियल इन्टेलिजेन्स टूलले ती ३ हजार इन्जिनियरलाई विस्थापित गर्ने भएको छ ।
विप्रोका एक कार्यकारी अधिकारीले बताएअनुसार ३३ सय इन्जिनियरहरु कम्पनीबाट बाहिरिँदै छन् ।  विप्रोले ज्याभिक नामको उक्त आर्टिफिसियल इन्टेलिजेन्स टूललाई विभिनन प्रोजेक्टमा प्रयोग गर्दैछ । उक्त टूलले कम्पनीलाई ४ करोड ६५ लाख डलर मुनाफा प्रदान गर्ने अनुमान गरिएको छ ।
उक्त टूललाई यहीँ वर्ष अन्य केही ग्राहकलाई बेच्ने योजना पनि विप्रोको छ । टूलको बिक्रि मार्फत थप ६।७ करोड डलर आर्जन गर्ने लक्ष्य उसको छ । यसरी यो आर्टिफिसियल इन्टेलिजेन्स टूलमार्फत विप्रोलाई करोडौँ डलर लाभ हुने देखिएको छ ।
विप्रो मात्र यसतो कम्पनी होइन जसले पहिलोपटक एआइ टूलको प्रयोग गरेको होस् । यस भन्दा पहिले भारतको टाटा कन्सल्टेन्सी सर्भिस लिमिटेड तथा इनफोसिस लिमिटेडले पनि आफ्नो आर्टिफिसियल इन्टेलिजेन्स प्लेटर्फमको प्रयोग गरिरहेका छन् ।

