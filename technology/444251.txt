सुस्मित आइसिटी अवार्डः चार कम्पनी सम्मानित

काठमाडौं-सुस्मित आइसिटी स्टार्टअप अवार्ड २०१६ आइसीटी सम्बद्ध कम्पनी ४ विभिन्न कम्पनीलाई प्रदान गरिएको छ । त्रिपुरेश्वरस्थित वल्र्ड ट्रेड टावरमा आयोजित भब्य कार्यक्रममा स्मार्ट समाज, यल्लो नेपाल, कुल टेक्नोलोजी र सस्तो डिललाई अवार्ड प्रदान गरिएको थियो ।
विजयी स्मार्ट समाजले नेप्फ्लाइट सेवा ल्याएको छ । यसले नेपालका सबै एयरलाइन्सको टिकट अनलाइनबाटै एउटै प्लेटर्फममार्फत उपलब्ध गराउँछ ।
यस्तै यल्लो नेपालले मोवाइल एप्पमार्फत नजिकको रेस्टुरेन्ट र तिनका मेनुबारे जानकारी उपलब्ध गराउँछ । अर्को बिजेता कुल टेक्नोलोजीले विद्यार्थीलाई विद्यालय किताव बोकेर जानु नपर्ने गरी डिजिटल रुपमा शैक्षिक सामग्री उपलब्ध गराउने गरी काम गरिरहेको जनाएको छ । सस्तो डिलले भने अनलाइनबाटै सामान खरिदविक्री गर्ने प्लेटर्फम उपलब्ध गराउँदै आएको छ ।
चना प्रविधिको क्षेत्रमा फरक ढंगले काम गरिरहेका नया कम्पनीहरुलाई सम्मान गर्न आयोजित अवार्ड कार्यक्रमको अन्तिम चरणमा १० कम्पनीका छानिएका थिए । अन्तिम प्रतिस्पर्धामा एमिनेन्स वेज, गुर्खा टेक्नोलोजी, आइ टेक नेपाल, कुल टेक्नो ल्याब, मन्त्र आइडियाज, फुन्का टेक्नोलोजी, सस्तो डिल, स्मार्ट समाज, हृवाइट स्पेस र एल्लो नेपाल अवार्डको प्रतिस्प्रधामा थिए ।
प्रतिस्पर्धामा आउने कम्पनी ५ बर्ष यता मात्र दर्ता भएको, कम्पनीमा एउटा उत्पादन बजारमा ल्याएको हुनु पर्ने नियम थियो । प्रतिस्पर्धामा ५२ कम्पनीले आवेदन दिएका थिए । तीमध्ये सुरुमा १५ वटा छानिएका थिए ।

छनौट समितिका संयोजक उद्यमी घरका निर्देशक शुसिल पोखरेले प्रतिस्पर्धी कम्पनीको उत्पादन, त्यसको उपयोगीता, ग्राहक आधार, एसएमएस, सामाजिक संजालमार्फत प्राप्त मतलगायतका आधारमा अवार्ड बिजेताको चयन गरिएको बताए ।
छनौट समितिमा पोखरेल सहित नेपाल दुरसंचार प्रँधिकरणका निर्देशक आनन्दराज खनाल, सूचना प्रविधि विभागका निर्देशक शुवास ढकाल, आइसिटी एसोसिएसनका अध्यक्ष भेषराज पौडेल, क्यान महासंघको रिसर्च एन्ड डेभलपमेन्ट कमिटीका अध्यक्ष हेमपाल श्रेष्ठ, इस्लिङ्टन कलेजका प्रवन्ध निर्देशक रवि फुयाल र इसेवाका प्रमुख कार्यकारी अधिकृत असगर अली थिए ।

कार्यक्रममा नेपालका अग्रज कम्प्युटर वैज्ञानिक मुनिबहादुर शाक्यलाई आइसिटी पायोनियर अवार्ड २०१६ ले सम्मान गरिएको थियो । प्रमुख अतिथि सूचना तथा सञ्चारमन्त्री शेरधन राइले उनलाई दोसल्ला ओडाएर सम्मान पत्र प्रदान गर्दै सम्मान गरेका थिए ।
कार्यक्रममा मन्त्री राइले प्रथम कम्प्युटर वैज्ञानिक शाक्य हिजोका दिनमा अन्यायमा परेको भन्दै निकट भविष्यमै राज्यले सम्मान गर्ने घोषणा गरे ।

