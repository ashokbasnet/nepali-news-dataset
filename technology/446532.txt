बिहीबार बजारमा आउँदैछ दुनियाकै सस्तो स्मार्टफोन
हुनत दुनियाकै सबैभन्दा सस्तो स्मार्टफोन हात पार्नु सजिलो छैन । तर यदि फ्रिडम २५१ नाम गरेको यो स्मार्टफोन खरीद गर्न सकियो भने त्यो ठूलै उपलब्धी हुनेमा शंका छैन । किनकी यसको मूल्य २ सय ५१  भारतीय रुपैयाँ मात्र हो । भारतीय कम्पनी रिंगिङ बेल्सले उत्पादन गर्न लागेको यस स्मार्टफोन देख्दा आइफोन फाइभ जस्तै लाग्छ ।
मूल्यसँग यसका फिचरहरु तुलना गर्ने हो भने यो स्मार्टफोन सित्तैमा पाएजस्तो लाग्नेछ । दुइवटा क्यामरा, ४ इनचको स्त्रिmन, १ जिबी र्याम, ८ जिबी इन्टर्नल मेमोरी जसलाई ३२ जिबीसम्म एसडीकार्ड मार्फत बढाउन सकिन्छ, क्वाडकोर प्रोसेसर तथा टिकाउ ब्याट्री यसका मुख्य विशेषता हुन् ।
पि|mडम २५१ दुइ मोडलमा उपब्ध हुँदैछ, एउटा सेतो र अर्को कालो । स्मार्टफोनका फिचर हेर्दा आइफोन फाइभ जत्तिकै शक्तिशाली लाग्छ । तर यसका दाबी गरिएका फिचरहरु परीक्षण गर्नका लागि निकै गाह्रो छ । किनकी यसमा निकै कम मात्र एप्लिकेसन छन् । क्याल्कुलेटर, म्युजिक प्लेयर, वेब ब्राउजर, इमेल आदि ।
कम्पनीका अनुसार यो स्मार्टफोनको अन्तिम मोडल जुन ३० देखि उपलब्ध हुनेछ ।
तर यो स्मार्टफोनका लागि बुकिंग गराइसकेका लाखौँ मानिसको हातसम्म यो ह्याण्डसेट कम्पनीले पूराउन सक्ने कुरामा भने धेरैले आशंका गरेका छन् । यद्यपि कम्पनीले भने अर्डर गर्ने सबेको हातमा मोबाइल पूराउने दाबी गरेको छ ।
सांसदहरुले समेत यति सस्तोमा मोबाइल उत्पादन गरेर हातमा पूराउने भन्ने कुरा ठूलो जोक भएको र यसमा अनियमितता रहेको दाबी गरेका छन् । तर कम्पनीका प्रमुख कार्यकारी मोहित गोयलले भने आफुुमाथिको ठगीको अभियाग अस्विकार गर्छन् ।
स्मरण रोहस् गत वर्षको फुब्रअरीमा कम्पनीले यो स्मार्टफोन पहिलोपटक सार्वजनिक रेको थियो । अनलाइन मार्फत मोबाइल बुकिंगका आव्हान गर्रिकामा ७ करोडले नाम दर्ता गराइसकेका छन् । र अनलाइनमा नाम दर्ता गर्दा सुरुमा कम्पनीको वेबसाइट नै क्र्यास भएको थियो ।
गत फेब्रअरीमा कतिपयलाई बाँडिएका फोनहरु चिनमा बनेका सस्तो मोडेलका स्मार्टफोन भएको पत्तो लागेपछि कम्पनी विरुद्ध मानिसहरुले आन्दोलन नै गरेका थिए । घटनापछि पुलिस र कर अधिकारीहरुले रिंगिंग बेल्सका अधिकारीसँग सोधपुछ गरे । पहिलो छलछामबाट पाठ सिक्दै कम्पनीले दोश्रोे पटक भने इमान्दारीतापूर्वक भनिए बमोजिमकै स्मार्टफोन उत्पादन गरेर बेच्दैछ ।
कम्पनीले ताइवानबाट पाटपूर्जा मगाएर हरिद्धारस्थित कार्यालयमा जोडजाड पारेर दुनियाकै सस्तो स्मार्टफोन बनाइरहेको छ ।
यो स्मार्टफोनको लागत मूल्य ११८० भारु रहेको बताइन्छ ।
कतिपय एपहरुसँग टाइ अप गरी कम्पनीले एप निर्मातासँगबाट पैसा लिई यो स्मार्टफोनमा सोही बमोजिमका एपहरु प्रिइन्स्टल गर्नेछ । तर यति गर्दा पनि हरेक सेटमा डेढ सय भारु घाटा हुने र घाटा पूर्तिका लागि सरकारले सहुलित प्रदान गर्ने विश्वास गोयलको छ । बजारमा पठाउनका लागि २ लाख स्मार्टफोन तयारी हालतमा रहेको बताइएको छ ।
यो दुनियाको सबैभन्दा सस्तो स्मार्टफोनसँगै कम्पनीले १ सय डर मूल्य पर्ने स्मार्टफोन समेत बजारमा पठाउनेछ ।
दुनियमा अढाइ सय भारु लागतमा स्मार्टफोन उत्पादन गर्न कहीँपनि सम्भव नरहेको तथा उत्पादन लागत भन्दा निकै कम रकममा बिक्रि गर्ने घाटाको विजनेस मोडेल बुझिनसक्नुको रहेको विश्लेषकहरुको भनाई छ । अझ कम्पनीका संस्थापकहरुमा प्रविधि सम्बन्धी कुनै अनुभव नरहेको हुँदा कम्पनीे दिगो रुपमा स्मार्टफोन उत्पादन गर्न सक्नेमा धेरैले आशंका गरेका छन् ।

