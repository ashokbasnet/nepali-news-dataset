फेसबुकमा अब साथीलाई प्राथमिकता
फेसबुकले अब आफ्ना प्रयोगकर्ताको न्युजफिडमा उसका साथी तथा परिवारका सदस्यहरुलाई बढि प्राथमिकता दिने भएको छ ।
आफ्नो चासो भएका मानिसहरुका महत्वपूर्ण अपडेटहरु आफुले फेसबुकमा थाहै नपाएको भन्ने खालको गुनासो फेसबुक प्रयोगकर्ताबाट धेरै आएको भन्दै फेसबुकले यस्तो प्रयोग गर्न लागेको हो ।
यसअघि फेसबुकले न्यूज मिडिया तथा विभिन्न ब्राण्डहरुले फेसबुकमा राख्ने सामाग्रीहरुलाई बढि प्राथमिकता दिने गरेको थियो ।
फेसबुकका अनुसार उसले गरेका विभिन्न सर्भेक्षणहरुका क्रममा फसबुक प्रयोगकर्ताहरुले आफुहरुले आफ्नो फेसबुके साथीका सामाग्रीहरु ब्ढि हेर्न चाहने बताएको र अब सोही अनुसार फेसबुकको एल्गोरिदममा सामान्जस्यता ल्याउने फेसबुकको भनाइ छ ।
फेसबुकका प्रडक्ट व्यवस्थापन विभागका उपाध्यक्ष एडम मोसेरीले यस्त परिवर्तनपछि विभिन्न न्यूज मिडिया तथा ब्राण्डका फेसबुक पोष्टका भ्यूजमा उल्लेखनीय गिरावट आउने भएपनि फेसबुक प्रयोगकर्ताका लागि भने यो निकै ठूलो तथा सकारात्मक परिवर्तन हुने बतए । यसको अर्थ अब फेसबुक पेज तथा पोष्टमा बढि भन्दा बढि लाइक प्राप्त गरी लोकप्रियता देखाउने ब्राण्डहरुको प्रयासमा भने धक्का लाग्नेछ ।
फेसबुकले पहिले प्रकाशक तथा कम्पनीहरुलाई फेसबुक मार्फत बढि भन्दा बढि फलोइंग स्थापित गर्न भन्ने गरेको थियो । तर विस्तारै उसले फेसबुकका यस्ता फलोइंगलाई कम भन्दा कम उपयोगी बनाउन थालेको छ । यसको अर्थ फेसबुकको स्वार्थ र कम्पनीहरुको स्वार्थ तथा उद्धेश्यमा फरक हुनु नै रहेको विश्लेषकहरु बताउँछन् ।
फेसबुकले एक ब्लग पोष्टमार्फत आफुले अझैपनि सूचना तथा मनोरन्जनमूलक सामाग्रीहरुको पहिचान तथा प्रसारमा चासो दिने भएपनि साथी तथा परिवारहरु पहिलो प्राथमिकतमा पर्ने जनाएको छ ।

