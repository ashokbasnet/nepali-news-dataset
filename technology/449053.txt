जिमेल भाइरसबाट यसरी बँच्नुस्
जिमेल विश्वको सबैभन्दा लोकप्रिय इमेल सर्भिस हो । तर दुखको कुरा यो छ की ह्याकरहरुको नजर पनि सबैभन्दा धेरै जिमेलमै पर्दछ । किनकी डेस्कटपका अलावा ए करोड २५ लाख जति मानिसले स्मार्टफोनबाट समेत जिमेल चलाउँदछन् ।
मोबाइल तथा डेस्कटपमा एन्टी भाइरस डाउनलोड गर्नु, पासवर्डवाला वाइफाइ प्रयोग गर्नु तथा अन्य एपको सहयोगमा आफ्नो स्मार्टफोन तथा जिमेललाई निश्चित रुपमा सुरक्षित राख्न सकिन्छ ।
त्यस्तै यसको सेटिंगमा परिवर्तन गरेर पनि निकै सजिलोसँग जिमेल अकाउन्टलाई यस्ता स्पाम तथा भाइरसहरुबाट सुरक्षित राख्न सकिन्छ । जिमेलमा एउटा यस्तो फिचर हुन्छ जहाँ इनबक्समा सबै इमेललाई एउटै नामले लेबल गर्न सकिन्छ ।
इनबक्समा कुनै यस्ता इमेल सन्देश आउन सक्छन् जसमा तपाइँलाई शंका लाग्छ । त्यस्ता शंकास्पद इमेलको बारेमा तपाइँले यथार्थ तथ्य पत्ता लगाउन सक्नुहुन्छ । इमेलमा लगइन गरेपछि जुन गियर आइकन देखा पर्दछ त्यसमा क्लिक गर्नुहोस् । त्यसपछि स्त्रिmनमा देखापर्ने विभिन्न अप्सनमध्ये सेटिंग अप्सनमा जानुहोस् ।
त्यसमा क्लिक गनेसँगै  स्क्रिनमा नयाँ विन्डोज खुल्नेछ । जहाँ तपाइँले ल्याब्स भन्ने अप्सन छान्नुहोस् । जसले तपाइँलाई सधै इमेल पठाउँछन् उसको इमेलसँग एक आइकन इनबक्समा देखिन्छ ।
इदि पहिलो अप्सन छान्नुभयो भने त्यसमा अथेन्टिकेसन आइकन फर भेरिफाइड युजर्स लेखिएको हुन्छ । यसको मतलब यो हो की तपाइँले चिनेजानेका वा नियमित रुपमा आउने इमेलहरु अन्य इमेलहरु अन्य इमेल भन्दा इनबक्समा फरक ढंगले देखिनेछन् ।
तपाइँले एकचोटी उक्त पहिलो विकल्पलाई चुनेर सेटिंगलाई सेभ गर्नुभयो भने जुनसुकै परिचितबाट आउने इमेलसँगै एक आइकन देखापर्नेछ । जसका कारण तपाइँले अन्य इमेलहरुलाई सजिलैसँग छुट्टाउन सक्नुहुन्छ ।
परिचितबाट आएका इमेललाई सिधै खोल्न सक्नुहुनेछ भने अपरिचित ठेगानाबाट आएका इमेलहरुलाई राम्रोसँग हेरेर मात्र खोल्ने कि डिलिट गर्ने भन्ने कुराको टुंगो लगाउन सक्नुहुनेछ । यदि यसो भयो भने तपाइँ जिमेलमा आउने भाइरसको आक्रमणबाट जोगिन सक्नुहुन्छ ।

