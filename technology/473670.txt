फिनिस कम्पनीले बनायो सबैभन्दा तिव्र गतिको मोबाइल नेटवर्क
फिनल्याण्डको एक मोबाइल नेटवर्क कम्पनीले विश्वको सबैभन्दा तिव्र गतिको फोर जी मोबाइल इन्टरनेट स्पीड उपलब्ध गराएको दाबी गरेको छ ।
एलिसा नामक कम्पनीका अनुसार एक परीक्षणका दौरान उसले मोबाइल इन्टरनेटमा १.९ गिगाबाइट प्रति सेकेण्डको गति हासिल गरेको छ । यो दुनियाकै सबैभन्दा तिब्र इन्टरनेट स्पीड हो ।
इन्टरनेटको यो स्पीडमा एक ब्लु रे फिल्म केवल ४४ सेकेण्डमै डाउनलोड गर्न सकिनेछ ।
यद्यपि कतिपय विश्लेषकहरुले भने यो दाबीमा सन्देह व्यक्त गरेका छन् र वास्तविक नेटवर्कमा यति धेरै गति हासिल गर्न सकिनेमा उनीहरुका आशंका छ ।
तर फिनिस कम्पनीले भने झण्डै २ जिबिपिएस सम्मको इन्टरनेट स्पीड हासिल गर्नका लागि उसले चिनिया कम्पनी हुुवाबेकोले प्रदान गरेको प्रविधिको प्रयोग गरेको छ ।
विश्वमा व्यवसायिक नेटवर्कमा अहिलेसम्मकै सबैभन्दा तिव्र इन्टरनेट स्पीड भनेको ३ सय एमबिपिएस हो ।
यद्यपि गत फेब्रुअरीमा शोधकर्ताहरुले फाइभ जी नेटवर्कमा एक टेराबाइट प्रतिसेकेण्डको इनटरनेट स्पीड हासिल गरेका थिए ।
एलिसा कम्पनीले आउँदो दुइ तिन वर्षभित्रमा फिनल्याण्डमा एक गिगाबाइट प्रति सेकेण्डको स्पीडवाला इन्टरनेट उपलब्ध गराउने दाबी कम्पनीका सिइओले गरेका बीबीसीले जनाएको छ ।

