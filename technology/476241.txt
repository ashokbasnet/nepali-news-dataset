सुरु भयो ‘सुबिसु क्यान कमटेक’ मेला

२३ भदौ, काठमाडौं । राजधानीको भृकुटीमण्डपमा बिहीबारदेखि ‘सुबिसु क्यान कमटेक मेला २०१६’ सुरु भएको छ । कम्प्युटर एसोसियशन अफ नेपाल क्यान महासंघको आयोजनामा मेला सुरु भएको हो ।
४ दिनसम्म चल्ने मेलामा १ सय वटा स्टलहरु छन् । इन्टरनेट सेवा प्रदायक कम्पनी, टेलिकम्युनिकेशन, हार्डवेयर सेल्स, पावर सोलुसन्स, मोबाइल एसोसोरिज लगायतका स्टलहरु छन् ।
मेलामार्फत ग्राहकका लागि क्लियर टिभी तथा इन्टरनेट सेवामा विशेष र आकर्षक योजना ल्याउने आयोजकले बताएको छ ।
मेला अवलोकन गर्न आउनेलाई ५० रुपैयाँ र विद्यार्थीहरुका लागि २५ रुपैयाँ टिकट शूल्क तोकेको छ ।

