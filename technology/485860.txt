एचटीसीका स्मार्टफोन नेपाली बजारमा, एकैपटकमा पाँच मोडल सार्वजनिक

१७ असोज, काठमाडौं । विश्व चर्चित स्मार्टफोन कम्पनी एचटीसी नेपाली बजारमा प्रवेश गरेको छ । स्मार्टफोन चीनमा उत्पादन भएपनि कम्पनी भने ताइवनी कम्पनी हो ।
एचटीसी बहुराष्ट्रिय कम्पनी हो । नेपालको लागि एचटीसीको आधिकारिक विक्रेता जेनेरेशन नेक्स्ट क्युनिकेशन प्रालिले आइतबार अन्नपूर्ण होटलमा एक कायक्रम गर्दै एचटीसीका पाँच मोडल नेपालमा एकैपटक सार्वजनिक गरेको छ ।
कम्पनीले डिजायर ६३०, ६२८, ६२६, ७२८ र ८३० मोडलको स्मार्टफोन सार्वजनिक गरेको हो ।
जेनेरेशन नेक्स्ट क्युनिकेशनका प्रवन्ध निर्देशक पजव भीमसरियाले दशैं तिहार लगत्तै नेपाली बजारमा एचटीसीका १० हजारदेखि ५० हजार मूल्यका पि्रमियम स्मार्टफोन सार्वजनिक गर्ने बताए ।
एचटीसीका मोबाइल फोनमा १३ मेगापिक्सलको रियर क्यामेरा र सेल्फीका लागि ५ मेगापिक्सलको फ्रन्ट क्यामेरा जडान गरिएको छ । दुई सिम लाग्ने यी स्मार्टफोनले फोर-जी समेत सर्पोट गर्छन् ।
नेपाली बजारमा यी स्मार्टफोनहरुको प्रारम्भिक मूल्य २२ हजार ५ सय ८६ देखि अधिकतम् ३४ हजार ४५ रुपैयाँ तोकिएको छ ।
एचटीसी स्मार्टफोनको अनलाइन पाटनर भने क्यामु हो । कम्पनीले दशैं तथा तिहारलाई लक्षित गर्दै सावैजनिक गरको स्मार्टफोनमा दशैं अफरमा जनुसुकै मोडलको स्मार्ट फोन खरिद गर्दा एउटा पावर बैंक सित्तैमा दिने छ ।
डिजायर ६२८
यो स्मार्टफोनमा ५ इन्चको डिस्प्ले छ । दुई सिम लाग्ने यो स्मार्टफोनको तौल १४२ ग्राम छ । यो स्मार्टफोन ७२०/१२८० रेजुलेशनको साथमा टच स्क्रीन  छ । एन्ड्रोइड ललिपप भर्सनको फोनमा ओक्टा कोर १.३ गिगाहर्ज छ ।
डिजायर ६२८ मा १३ मेगापिक्सलको रियर क्यामेरा र ५ फ्रन्ट क्यामेरा छन् । ३ जीबी र्‍यामको साथमा ३२ जीबीको इन्टरन स्टोरेज क्षमता रहेको फोनमा २२ सय एमएएच पावरको ब्याट्री छ । यो स्मार्टफोनको कम्पनी मूल्य २२ हजार ५ सय ८६ रुपैयाँ पर्छ ।
डिजायर ६३०

यो स्मार्टफोनमा ५ इन्चको डिस्प्ले छ । एन्ड्रोइड मार्समेलो भर्सनको फोनमा दुई सिमको साथमा फोर जी समेत सर्पोट गर्छ । टच स्क्रीन  फोनको रेजुलेशन पावर ७२०/१२८० पिक्सल छ ।
स्मार्टफोनमा १३ मेगा पिक्सलको रियर क्यामेर र सेल्फीका लागि ५ मेगा पिक्सलको फ्रन्ट क्यामेरा जडान गरिएको छ । यो स्मार्टफोनमा २ जीबीको र्‍यामको साथमा १६ जीबीको इन्टरनल स्टोरेज क्षमता छ । २२ एमएएच पावर क्षमता ब्याट्री रहेको स्मार्टफोनको मूल्य २४ हजार ५ सय १९ रुपैयाँ पर्छ ।
डिजायर ६२६ लाइट
यो स्मार्टफोनमा पनि ५ इन्चको टच स्त्रिmन डिस्प्ले छ । फोनको रेजुलेशन पावर ७२०/१२८० पिक्सल छ । यो स्मार्टफोनले फोर जी समेत सर्पोट गर्छ ।
एन्ड्रोइड किटक्याट भर्सनको फोनमा १३ मेगा पिक्सलको रियर र ५ मेगा पिक्सलको फ्रन्ट क्यामेरा जोडिएको छ । फोनमा २८ सय एमएएच पावरको ब्याट्री सेट गरिएको छ ।
स्मार्टफोनमा ३ जीबीको र्‍याम र ३२ जीबीको इन्टरनल स्टोरेज क्षमता छ । यो स्मार्टफोनको नेपाली बजारमा २२ हजार ९ सय ३५ रुपैयाँमा किन्न पाइन्छ ।
डिजायर ७२८
यो स्मार्टफोनमा ५.५ को टच स्क्रीन  डिस्प्ले छ । फोनको तौल १५३ ग्राम छ । दुई सिम लाग्ने यो स्मार्टफोनले फोर-जी समेत सर्पोट गर्छ ।

फोनको रेजुलेशन पावर ७२०/१२८० पिक्सल छ । एन्ड्रोइड ललिपप भर्सनको फोनमा १३ मेगा पिक्सलको रियर क्यामेरा र ५ मेगा पिक्सलको फ्रन्ट क्यामेरा सेट गरिएको छ ।
२ जीबी र्‍यामको साथमा फोनमा १६ जीबीको इन्टरनल स्टोरेज क्षमता छ । यो स्मार्टफोनमा २८ सय एमएएच पावरको ब्याट्री छ ।
नेपाली बजारमा यो स्मार्टफोन २३ हजार ८ सय १५ रुपैयाँमा किन्न पाइन्छ ।
डिजायर ८३०
यो स्मार्टफोनमा ५.५ को टच स्क्रीन  डिस्प्ले छ । फोनको तौल १ सय ५६ ग्राम छ । यो स्मार्टफोनमा दुई सिम लाग्छ भने फोर जी समेत सर्पोट गर्छ ।
एन्ड्रोइड मार्समेलो भर्सनको फोनमा १३ मेगा पिक्सलको रियर क्यामेरा र ४ मेगा पिक्सलको फ्रन्ट क्यामेरा छ । ३ जीबी र्‍याम सहित फोनमा ३२ जीबीको इन्टरनल स्टोरेज क्षमता छ ।
स्मार्टफोनमा २८ सय एमएएच पावरको ब्याट्री छ । यसको मूल्य नेपालीमा ३४ हजार ४५ रुपैयाँ पर्छ ।

