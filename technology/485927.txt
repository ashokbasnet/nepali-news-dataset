एप्पल र सामसुङलाई पछार्ने यी हुन् चिनियाँ प्रिमियम स्मार्टफोन

१७ असोज, काठमाडौं । कुनैबेला मोबाइल फोनको पर्यायवाची थियो, नोकिया । बारफोनको युग सकिएर स्मार्टफोनको युगमा आइफोन र सामसुङले नोकियाको स्थान लिए ।
तर, प्रबिधिको दुनियाँ यति गतिशिल र प्रतिस्पर्धी छ कि, एउटै ब्राण्ड लामो समयसम्म शिखरमा बसिरहन सक्दैन्, नयाँ सोंचसहित आएका ब्राण्ड जहिल्यै चुनौती बन्छन् ।
करिव पाँच बर्ष स्मार्टफोन बजारमा ठूलो हिस्सा ओगटेका एप्पल र सामसुङले पछिल्लो बर्षहरुमा बिस्तारै ओरालो यात्रा सुरु गर्दैछन् । खासगरी एशियाली र युरोपेली बजारमा एप्पल र सामसुङको बजार खोसिरहेका छन् चिनियाँ ब्राण्डहरुले ।
सुरुमा चिनियाँ ब्राण्ड भन्नासाथ उपभोक्ता नाक खुम्चाउने अबस्था रहे पनि अहिले गुणस्तर र नयाँ नयाँ सिर्जनामा चिनियाँ मोबाइल ब्राण्डहरु अग्रणी छन् ।
पछिल्लो समय चिनियाँ मोबाइल उत्पादन कम्पनी ओप्पो, जियोनी, शाओमी, हुवावे, वान प्लस, जेइटीइ, मिजु लगायतका कम्पनीले पर्छान लागिसकेको छन् । चीन, भारत र समग्र एशियाली बजारमा यी ब्राण्डहरुले जसरी सामसुङ र एप्पलको बजार खोसिरहेका छन्, केही महिनायता नेपाली बजारमा पनि त्यहि दृष्य देखिन थालेको छ ।
सामसुङ र एप्पल जस्ता पि्रमियम स्मार्टफोनको बजार खोस्ने चिनियाँ ब्राण्डहरु कुनकुन हुन् त ? आउनुहोस् उनीहरुबारे जानकारी लिउँ ।
१. ओप्पो


स्मार्टफोनको बजारमा प्रवेश गरेको पाँच बर्षभित्रै विश्वकै चौंथो ठूलो ब्राण्डका रुपमा स्थापित भइसकेको छ ‘ओप्पो’ । दुई साता पहिले नेपाली बजारमा प्रवेश गरेको ओप्पोले चीनमा सामसुङ र एप्पललाई धेरै पछाडी पारिसकेको छ । खासगरी सेल्फी क्रान्तिका लागि बिश्वचर्चित यी फोनहरुले भारत, बंगलादेश, इन्डोनेसिया लगायतका ठूला बजारमा आफ्नो कमाल देखाइसकेका छन् ।
ओप्पोका नेपालमा ३ वटा मोबाइल सेट बिक्री भइरहेको छ । ओप्पो-एफ १ एस, ए-३७ र नियो-७ बजारमा उपलब्ध छन् ।
नेपाली बजारमा एफ वान एसको मूल्य ३२ हजार ३ सय ९० रुपैयाँ, ए-३७ को २१ हजार ५ सय ९० रुपैयाँ र नियो-७ को मूल्य १४ हजार ९ सय ९० रुपैयाँ पर्छ ।
२. मेजु


सुलभ मूल्यमा स्तरीय स्मार्टफोन बोक्न चाहानेका लागि मेजु विकल्पका रुपमा आएको छ । अहिले यो ब्राण्ड चीनमा ठूला दश स्मार्टफोन निर्मातामध्ये पर्छ भने पछिल्ला दुई बर्षमा यसले आˆनो बिक्रिमा निकै ठूलो फडको मारेको छ ।
सन् २०१५ मा चिनियाँ इकमर्स साइट अलिबाबाले मेजुमा लगानी गरेको थियो । सन् २०१५ मा मात्र मिजुले ३५० प्रतिशतको बृद्धि हाँसिल गर्दै २ करोड थान स्मार्टफोन बिक्रि गरेको थियो । पछिल्ला बर्षहरुमा चीनभित्र ओप्पो, भिभो र मेजु सबैभन्दा धेरै बजार हिस्सा कब्जा गर्ने ब्राण्डमा पर्दछन् ।
सन् २०११ सम्म पनि सामसुङ र एप्पलले चिनियाँ बजारमा बर्चश्व जमाएकोमा यी तीन ब्राण्ड उनीहरुको हिस्सा खोस्दै आˆनो आधिपत्य कायम गर्न सफल भएका छन् ।
३. जेडटीइ

मोबाइल उपकरण निर्माणमा अग्रणी चिनियाँ कम्पनी जेडटीइ पनि स्मार्टफोन युद्धमा होमिएको छ । अमेरिकाको क्यालिफोर्नियामा डिजाइन हुने जेडटीइका स्मार्टफोन अहिले युरोपेली र अमेरिकी बजारमा पनि रुचाइएका छन् ।
न्यूनदेखि उच्च आय भएका आम उपभोक्तालाई लक्षित गर्दै जेडटीइले बिभिन्न रेन्जका स्मार्टफोन उत्पादन गर्छ । नेपाली बजारमा दुई महिना पहिले मात्र प्रवेश गरेको जेडटीइले हालै ब्लेड एस-७ सार्वजनिक गरेको छ ।
पि्रमियम क्लासको स्मार्टफोन एक्जन-७ सेरिजका कारण पनि अहिले पश्चिमा बजारमा जेडटीइको चर्चा चुलिएको छ । हालै आइएफए अवार्डमा जेडटीइले अडियोको आविस्कारमा पुरस्कार पाएको थियो ।
४. हुवावे

खासगरी सामसुङलाई बिक्रिका हिसावले सिधै टक्कर दिने ब्राण्ड हो हुवावे । हुवाले चीनमा पहिलो नम्बरमा छ भने एशियाली बजारमा पनि सामसुङको बजार खोसिरहेको छ ।
युरोपेली बजारमा समेत रुचाइएको हुवावेले पि्रमियम लेभलका स्मार्टफोनमा सामसुङलाई टक्कर दिइरहेको छ । नेपाली बजारमा पनि सामसुङपछि हुवावे नै बजारको ठूलो खेलाडी हो ।
५. जियोनी
चिनियाँ स्मार्टफोन ब्राण्ड जियोनी एन्ड्रोइड स्मार्टफोनको अर्को खेलाडी हो जसले प्रत्यक्षरुपमा सामसुङकै बजारमा हस्तक्षेप गरिरहेको छ । मध्यमस्तरीय मूल्यका कारण जियोनीले एशियाली बजारका मध्यमबर्गीय उपभोक्तामाझ लोकपि्रयता कमाएको छ ।
२०१० यता जियोनीले पातला स्मार्टफोनको उत्पादनमा ध्यान केन्द्रीत गरेको छ । सन् २०१४ मा इलाइफ एस ५ सेट बिश्वकै सबैभन्दा पातलो स्मार्टफोनको टाइटल जित्न सफल भएको थियो ।
६. वनप्लस

सन् २०१३ मा मात्र स्थापना भएको प्रबिधि स्टार्टअप कम्पनी वानप्लस तीन बर्षको अबधिमा बिश्वका ४२ देशमा फैलिइसकेको छ ।
ओप्पोका पूर्व अधिकारीहरुको लगानीमा सुरु भएको यो कम्पनीले पि्रमियम क्लासका स्मार्टफोन सस्तो मूल्यमा बेच्छ । फरक देखिनकै लागि फरक चीज दिनुभन्दा पनि बजारमा उपलब्ध भएका सुविधालाई प्रयोगकर्तामैत्री बनाउने र उच्च गुणस्तरीय प्रोडक्ट दिने यो ब्राण्डको उदेश्य हो ।
वनप्लसले कस्टुमाइज एन्ड्रोइड भर्सन अक्सिजन अपरेटिङ सिस्टममा फोन उत्पादन गर्दछ । नेपाली बजारमा पनि केही महिना पहिलेदेखि यो फोन बिक्रि हुन थालेको छ ।
७. शाओमी
चिनियाँ एप्पलको नामले परिचित शाओमी कुनैबेला संसारकै उदाहरणीय प्रबिधि कम्पनी मानिथ्यो । सस्तो मूल्यमा पि्रमियम स्मार्टफोन उत्पादन गर्ने शाओमीले दुई बर्षसम्म चीनमा नम्बर एक उत्पादक बन्ने अबसर पायो । तर, पछिल्लो बर्ष भने शाओमीको बिक्रि चिनियाँ बजारमा खस्किएको छ ।
रिटेल स्टोरमा खर्च गर्नुको साटो अनलाइन सेल्सलाई प्रर्बद्धन गर्ने शाओमीले नेपालमा भने अन्य प्रतिस्पर्धी कम्पनीले जस्तै रिटेल स्टोरमार्फत बिक्रि गरिरहेको छ ।
शाओमीको बिक्रि बिस्तारै खस्किएको भए पनि पछिल्ला दुई बर्षमा सासमुङको बजार चीन, भारत र एशियाली बजारमा खोस्ने ब्राण्ड भने शाओमी नै हो ।

