जतिको मोबाइल रिचार्ज त्यति नै क्यास ब्याकदिने नेपाली एप्स
१८ असोज, काठमाडौं । दशैं तथा तिहार लाई लक्षित गर्दै ग्लोबल की टेक्नोलोजी प्रालिले मोबाइल रिचार्ज गर्दा रिचार्ज बराबरकै क्यास ब्याक दिने नयाँ मोबाइल एप्स रिचार्जर सोमबार नेपाली बजारमा सार्बजनिक गरेको छ ।
एप्स प्रयोगकर्ताले एनटिसी अथवा एनसेल मोबाइल रिचार्ज गर्दा सोही रकम बराबरको क्यास ब्याक प्राप्त गर्नेछन् । यसरी जम्मा भएको क्यास ब्याक रकम अनलाइन सपिङ गर्दा, फिल्म हेर्दा, रेष्टुरेन्टमा खाँदा, फ्लाइट बुक गर्दा तथा एप्सले उपलब्ध गराउने अन्य सेवाहरुमा खर्च गर्न सकिने छ ।
यो एप्स एन्ड्रोइड प्रयोगकर्ताले गुगलप्लेस्टोरबाट र आओस प्रयोगकर्ताले एपस्टोरबाट Reecharger टाइप गरि निःशुल्क डाउनलोड गर्न सक्नेछन ।
यो एप्स १०० भन्दा बढी आधिकारिक फेसबुक र इन्स्टाग्राम सपिङ पेजहरुको छुट्टै सपिङ हब हो । एन्ड्रोइडफोन प्रयोगकर्ताहरुले जुनसुकै स्रोतबाट मोबाइल रिचार्ज गरे पनि बिना इन्टरनेट क्यास ब्याक प्राप्त गर्न सकिने यो एप्स स्मार्टफोन प्रयोगकर्ताहरुलाई लक्षितगरि ल्याइएको ग्लोबल की टेक्नोलोजीप्रालिका प्रेशिडेन्ट अलाइभ ग्लाइडरले जानकारी दिए ।
उनले एप्स मार्फत अनलाइनमाखरिद गरिएको सामानको डेलिभरी घरमै गर्ने ब्यबस्था मिलाइएको समेत बताए । यो एप्समार्फत अनलाइन मोबाइल रिचार्ज, अफलाइन डाटाप्याक खरिद, सुनचाँदीको मुल्य, बिनिमयदर, सेयर बजार तथा बजारमा आएका नयाँनयाँ फेसन ब्राण्डहरुको बारेमा जानकारी पाइने सुबिधा रहेको कम्पनीका प्रबन्ध निर्देशक टिकाराम बुढाथोकीले जानकारी दिए ।
सोसियल सपिङको अवधारणामा यो एप्स सार्वजनिक गरेको ग्लोबल कि टेक्नोलोजी प्रालिका बजार प्रबन्धक कृष्ण रोक्काले बताए ।

