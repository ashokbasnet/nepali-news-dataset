७५ जिल्लामै टेलिकमको वाइम्याक्स सेवा
११ कात्तिक, काठमाडौं । नेपाल टेलिकमले वाइम्याक्स ‘ब्रोडब्याण्ड इन्टरनेट’ सेवाको पहुँच ७५ वटै जिल्लामा विस्तार गरेको छ ।
मुलुकमा उच्च गतिको इन्टरनेट सेवा विस्तार गर्ने क्रममा कम्पनीले यसअघिसम्म ७४ वटा जिल्लामा वाइम्यक्स सेवाको पहुँच विस्तार गरिसकेको थियो ।
कात्तिक ७ गतेदेखि हुम्लामा पनि यो सेवा विस्तार गर्दै टेलिकमले सेवाके विस्तार ७५ वटै जिल्लामा सुरु भएको जनाएको छ । नेपाल टेलिकमले २०६९ चैत्र १४ गते देखि आम उपभोक्तालाई यो सेवा उपलब्ध गराउन थालेको हो ।
कम्प्ानीले प्रारम्भमै वाईम्याक्स सेवा कर्णाली अञ्चलवाहेक मुलुकका १३ अञ्चलका ४९ जिल्लामा सञ्चालनमा ल्याई त्यसपछि क्रमशः बाँकी अन्य दुर्गम तथा अति विकट जिल्लाहरुमा विस्तार गर्दै आएको थियो ।
वाइम्याक्स सेवा लिन चाहनेको लागि निम्न अनुसारको डाटा प्याकेज उपल्बध रहेको छ ।



समयावधि
भोल्युम (जीबी)
महशुल (रुपैयाँमा )


१ महिना
५
६५०।-


३ महिना
१५
१,५००।-


६ महिना
३०
३,३००।-


१२ महिना
६०
५,३००।-


१२ महिना
१२०
८,०००।-


१२ महिना
२०२
१२,७५०।-


१२ महिना
३३६
२०,४००।-



 
हाल टेलिकमले उपलब्ध गराइरहेको वाइम्याक्स प्रविधिको डाटा वेस सेवाहरु मध्ये सबैभन्दा आधुनिक फोरजी प्रविधिको इन्टरनेट सेवा रहेको दाबी गरेको छ ।
उपभोक्ताले यो प्रविधिमार्फत इन्टरनेट चलाउनका लागि सीपीइ खरिद गर्नुपर्छ । यो उपकरण आउट डोर, इनडोर र युएसबी डोंगल गरी किसिमको हुन्छ ।

