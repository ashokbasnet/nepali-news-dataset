घरको छत नै बन्यो सोलार प्यानल

काठमाडौं । सौर्य उर्जाका लागि अब घरको छतमा सोलार प्यानल लगाउन नपर्ने भएको छ ।
छतमा राखिने टायल्समा नै सोलार प्यानल जडान गरिएपछि यसले घरमा बिजुलीको आवश्यकता पूर्ति गर्नेमात्रै होइन, घरको छानोको रुपमा पनि काम गर्नेछ ।
सोलार टायल्स बनाउने कम्पनी टेस्लाका मुख्य कार्यकारी अधिकारी एलन मस्कले प्यानल जडान भएको टायल बजारमा ल्याएका हुन् ।
यो टायल सिसाबाट बनेको हुन्छ ।
एलन मस्कले रमाइलोमा यस्तो सोलार प्यानललाई ‘प्यारो छत’ भनेका छन् । यो टायल्स धेरै रंगमा उपलव्ध छ ।
कम्पनीले यस प्रकारको टायल्सको मूल्य अझै सार्वजनिक गरेको छैन । कम्पनीले परम्परागत रुपमा छतमा राखिने सोलारभन्दा सस्तो हुने बताएको छ ।
 

