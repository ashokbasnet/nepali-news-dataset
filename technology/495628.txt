विद्युतीय उपकरणलाई सफा गर्ने यी हुन् ११ मामुली उपाय
स्मार्टफोन, ल्यापटप लगायतका विद्युतीय उपकरणहरु हाम्रो दैनिक जीवनका अभिन्न अंग हुन् । तर त्यस्ता सामग्रीको सही हेरचाह नगर्दा समयअगावै थोत्रिने र आयु घट्ने गर्दछ ।
यो समस्याबाट राहत पाउन हामी तपाईलाई त्यस्ता उपाय सिकाउँदैछौं, जसले सजिलैसँग तपाईका सामानलाई सफाई गरेर नयाँ देखाउनुका साथै लामो समयसम्म टिकाइराख्छ ।
ती उपाय यस्ता छन्ः
१. रोलरको प्रयोगले कम्प्युटर स्पिकर
तपाई कम्प्युटरमा कत्तिको गीत सुन्नुहुन्छ ? गीत सुन्दा तपाईलाई आवाजमा गडीवडी भएजस्तो महसुस हुन्छ ? यदि हुन्छ भने नआत्तिनुस् । कपडा सफा गर्न प्रयोग गरिने रोलरको प्रयोगले तपाई सजिलै स्पिकर सफा गर्न सक्नु हुनेछ । यसका लागि रोलरलाई स्पिकरको माथिदेखि घुमाएर तलसम्म लैजानुहोस् । यसो गर्नाले स्पिकरमा भएको धुलो रोलरमा टाँसिन पुग्छ र स्पिकर सफा बनाउँछ । साथै यसले स्पिकरबाट आउने आवाजको गुणस्तरलाई अझ बढाउँछ ।
२. साधारण टुथब्रसले इयरफोन
लामो समयसम्म प्रयोग गरेपछि इयरफोनमा धुलो तथा फोहोर जम्ने समस्या उत्पन्न हुन्छ । हामी प्रायः टुथपिकको माध्यमबाट इयरफोनमा अड्किएको फोहोर निकाल्न प्रयास गर्दछौं, जुन सम्भव हुँदैन ।
सजिलो तरिकाले इयरफोनमा जम्मा भएको फोहोर हटाउन चाहनुहुन्छ भने साधारण टुथब्रसको प्रयोग गर्न सक्नु हुनेछ । त्यसका लागि  एउटा साधारण कागज वा रुमालमाथि ब्रस राख्नुहोस् र इयरफोनको मुखलाई ब्रसपट्टि झुकाएर त्यसलाई सफा गर्नुहोस् ।
३. सामान्य इरेजरको प्रयोगले तार
हाम्रा अधिकांश घरहरुमा फोन, कम्प्युटरलगायतका सामग्रीलाई त सफा राखिन्छ, तर त्यसमा प्रयोग गरिने तारमा भने बेस्सरी फोहोर टाँसिएको हुन्छ ।
त्यस्तो फोहरलाई कतिपय व्यक्तिले पानी तथा स्पिरिटले सफा गर्ने कोशिश गर्दछन् । तर, त्यो विधिले तार सफा गर्नुको साटो त्यसमा थप दाग बस्ने गर्छ । जबकि एउटा साधारण इरेजरको प्रयोगले  तारमा भएका त्यस्तो फोहोर सजिलै सफा गर्न सकिन्छ ।
४.  इन्टरडेन्टल ब्रसको सहायताले हेडफोनको ज्याक
इन्टरडेन्टल ब्रसको आकार सानो हुने र हेडफोनको ज्याकको आकारसित ठ्याकै मिल्ने हँुदा हेडफोन सफा गर्न यो ब्रस निकै उपयोगी मानिन्छ । यो ब्रस कुनै पनि औषधी पसलमा सजिलै किन्न पाइन्छ ।
५. किबोर्ड सफा गर्न टेप
टाँस्न प्रयोग हुने कुनै पनि टेपले कम्युटरको किवोर्डमा जमेको फोहर तथा धुलोलाई सजिलै सफा गर्दछ । यो गर्न धेरै समय पनि लाग्दैन । यस्ता टेप विभिन्न साइजमा बजारमा उपलब्ध छन् ।
६. टीभीको स्किन सफा गर्न माइक्रो फाइबरयुक्त कपडा
पेपर टावल (रुमाल) को प्रयोगले टीभी कोरिन सक्ने भएकाले सकेसम्म माइक्रो फाइबर रुमालले मात्रै टीभी तथा अन्य स्किन सफा गर्नु उचित हुन्छ । यस्तो रुमाल कपासजस्तै नरम हुनुका साथै नखुम्चिने खालको हुने गर्दछ । यस्तो रुमालमा ८० प्रतिशत पोलिस्टर तथा २० प्रतिशत पोलीमाइड प्रयोग गरिएको हुन्छ ।  धुलो सफा गर्न, पुछ्न तथा पोलिस गर्न यस्ता रुमाल उपयुक्त मानिन्छ ।
७. कम्प्युटरको स्क्रिन सफा गर्न कफी फिल्टर
कम्प्युटरको स्किन सफा गर्न कफीको फिल्टर उपयुक्त मानिन्छ । किनकि यसमा प्रयोग गरिएको वस्तुले स्क्रिन कोरिँदैन ।
८. कम्प्युटरको युएसबी पोर्ट सफा गर्न घरमै बनाइएको ब्रस
यो बनाउनका लागि चाहिने आवश्यक सामाग्रीः
कडा किसिमको प्लाष्टिकको एक टुक्रा
सुपरग्लू
भेलक्रो टेप (च्यारच्यारे टेप)
भेलक्रो नामक च्यारच्यारे टेपलाई प्लाष्टिकमा चिप्काउनुस् । जसको आकार युएसबी केवलभन्दा थोरै साघुँरो हुनुपर्दछ । गम लगाउने क्रममा उबड-खाबड भएमा त्यसलाई सम्याउनु पर्छ । त्यसरी लगाएको गम एक पटक सुकेपछि त्यसलाई यूएसबी केवलमा हालेर राम्ररी सफा गर्न सकिन्छ ।
९.स्मार्टफोन सफा गर्न साधारण कागज
कुनै पनि मोबाइल फोनको स्क्रिन सफा गर्न साधारण कागजको प्रयोग उपर्युक्त मानिन्छ । कागजलाई गोलो बनाएर मोबाइल फोनमा घुमाएको खण्डमा केही मिनेटमै यस्तो फोन सफा हुने गर्दछ ।
१०. मोबाइल फोनमा भएको स्क्रयाच हटाउन पोलिस
मोबाइल फोनमा स्क्रयाच नहोस् र असर नपरोस् भन्नका लागि पहिला मोबाइल फोनलाई बन्द गर्नुहोस् । त्यसपछि त्यसमा भएका सम्पूर्ण स्वीचहरुलाई पानी टेप लगाएर ढाक्नुहोस् । त्यसपछि थोरै पोलिसको प्रयोग गरी दाग भएको ठाउँमा कपडाको सहयोगले गोलो गोलो बनाई वरिपरि दल्नुहोस् । यसले मोबाइलमा भएका सबै स्क्र्याचलाई पूर्ण तरिकाले हटाउन मद्दत गर्छ ।
११. फोनको बटनमा लागेका फोहर हटाउन ब्रस
मोबाइल फोनको बटनमा लागेको फोहर हटाउन एउटा टुथब्रस नै काफी छ । लामो तार युक्त ब्रसको प्रयोगले मोबाइल फोनमा वरिपरि, कुनाकाप्चामा टाँसिएको फोहोर हटाउन सकिन्छ । यही विधि अपनाएर सिमकार्ड राख्ने ठाउँमा समेत सफा गर्न सकिन्छ ।

