फुटपाथ बजार जहाँ १३५ रुपैयाँमा बेचिन्छ स्मार्टफोन

बंगलादेशको राजधानी ढाकामा एउटा यस्तो फुटपाथ बजार छ जहाँ स्मार्ट फोन १०० टाका अर्थात १३५ रुपैयाँमा बिक्री हुन्छ । ढाकाको साउथ सिटी कर्पोरेसनमा लाग्ने गरेको बजार लगभग आधा किलोमिटर क्षेत्रमा फैलिएको छ ।
यो बजारमा स्मार्टफोनका साथै ब्याट्री, चार्जर, हेडफोन र कभर जस्ता एसेसरीजहरु पनि पाइन्छ, जुन प्रायजसो मेड इन चाइनावाला हुन्छन् ।
यो बजारमा नोकिया, सामसुङ, एचटिसी, सोनी, माइक्रोम्याक्स, सिम्फोनी कम्नीका फोनहरु पाइन्छन् । यहाँसम्म कि पुरानो पुस्ताको आइफोनको डुब्लिकेट पनि यहाँ भेटिन्छ । यो बजारमा बिक्री बिक्रीका लागि आउने मोबाइल चोरीको वा मानिसहरुले फ्याकेको हुन्छ । यहाँ पुराना मोबाइल पनि बिक्री गरिन्छ । फोन व्यापारी युनिसले बढिजसो पुराना फोनहरु बेगम बजारबाट थोकमूल्यमा खरिद गर्ने गरेको बताए । उक्त बजारमा सबै प्रकारका विद्युतीय सामग्रीहरु उपलब्ध हुन्छन् ।
‘बनाएर चलाउन सकिने भएकाले यस्तो मोबाइलका ग्राहक धेरै छन् । हामी फोनको बिग्रेको पार्टलाई अर्को फोनबाट पार्टले प्रतिस्थापन गरेर पनि बिक्री गर्छौं,’ उनले भने ।
एकपटक बिकेपछि फिर्ता आउँदैन
फोन किन्नुभन्दा पहिले ग्राहकले राम्रोसँग चेक गर्न सक्छन् तर, किनिसकेको मोबाइल फिर्ता हुँदैन । यस्ता फोनमा कुनै किसिमको ग्यारेन्टी पनि हुँदैन । यहाँ फोनका साथमा भिसिडी प्लेयर, क्यासेट प्लेयर, क्यामरा, रेडियो, सानो टिभी सेट, कम्प्युटर पाट्र्स, आइरन, टेबल फ्यान, रिचर्जेबल इमरजेन्सी लाइट, टर्च, हेयर ड्रायर पनि सहजै उपलब्ध हुन्छन् । यहाँ व्यापार गर्नेहरुले लगभग १०० रुपैयाँ भाडा र २५ रुपैयाँ विजुलीको विल तिर्नुपर्छ ।

