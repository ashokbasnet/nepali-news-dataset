भाइबरले सुरु गर्‍यो पब्लिक एकाउण्ट

२५ कात्तिक, काठमाडौं । भाइबरले व्यापार व्यवसाय र ब्राण्डहरुलाई उनीहरुका विश्वव्यापी श्रोतासँग जोड्नका लागि पब्लिक एकाउण्ट सुरुवात गरेको छ ।
यसले भाइबरको नयाँ व्यवसायिक समाधानले सबै प्रकारका ब्राण्डहरुलाई सेवाग्राही र प्रमुख सेवाग्राहीसँग सम्बन्ध बनाइराख्न मद्दत गर्नेछ ।
पब्लिक एकाउण्टको सहायताले व्यवसायीहरु, ब्राण्डहरु र चर्चित हस्तीहरुले भाइबरका ८ करोडभन्दा बढी प्रयोगकर्ताहरुले आ-आफ्नै तवरले सम्बन्ध कायम राख्न सक्ने बताइएको छ ।
पब्लिक एकाउण्टको माध्यमबाट भाइबरले व्यवसायीहरु, ब्राण्डहरु र चर्चित हस्तीहरुलाई उनीहरुका श्रोताहरुसँग एक्ला एकलै च्याट वा एउटै मन्चमा खुला कुरा गर्ने सजिलो अवसर दिलाएको छ ।
‘भाइबरमा पहिलेदेखि नै आफ्ना परिवारहरु, साथीभाइहरु र सहपाठीहरुसँग सुरक्षित एवं स्वतन्त्र ढँगले सम्बन्ध कायम राख्दै आएका छन् । आजदेखि हामीले हाम्रा प्रयोगकर्ताहरुलाई व्यवसायका लागि समेत जोडिनका लागि उपाय सुझाएका छौं’ भाइबरका सिइओ माइकल स्मिलोभले भने ।
उनले थपे, ‘पहिलो तरिकाको प्रयोग गरेर व्यवसायीहरुलाई भाइबरमा मैसेजिंग र घनीभूत इन्टरफेसेज प्रयोग गर्दै उनीहरुका श्रोताहरुसम्म पुग्नलाई सामर्थ बनाउनेछ, जुन अन्य कुनै व्यवसायको विविध आवश्यकताहरुलाई पनि उपयोगी हुन सक्नेछ ।’
यसले कसरी काम गर्छ ?

एउटा च्यानलको रुपमा यसले दुवै व्यस्त रहेका र निजी सम्पर्कलाई प्रोत्साहित गर्दछ । पब्लिक एकाउण्टको प्रयोग बिक्री, बजारीकरण र टिमको मद्दत,गर्नका साथै सूचना जारी गर्न र अन्यका लागि पनि गर्न सकिन्छ ।
एकपटक पब्लिक एकाउण्ट बनाएपछि एडमिन र सहभागीहरुलाई उनीहरुका श्रोताहरुसँग सिधा, सजिलो र व्यक्तिगत तवरमा सूचना आदान प्रदान गर्न टुल्स उपलब्ध गराइन्छ । यसबाट प्रयोगकर्ताहरका फलोअरहरुलाई विभिन्न तरिकाबाट सन्देश प्रवाह गर्ने अवसर प्राप्त हुनेछ । पब्लिक एकाउण्टमा देहायका टुलहरु पाइनेछन् ।
पब्लिक एकाउण्ट विश्वव्यापी साझेदारहरु जस्तैः हफिङ्गटन पोस्ट, यान्डेक्सका साथमा उपलब्ध छ । नेपालमा हाम्रो पात्रो र अनलाइनखबरले पनि चाँडै नै उपलब्ध गराउनेछन् ।

