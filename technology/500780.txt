जेडटीइले नेपाली बजारमा ल्यायो एक्जन मिनी स्मार्ट फोन
२९ कात्तिक, काठमाडौं । चिनियाँ स्मार्टफोन कम्पनी जेडटीइले दुई नयाँ स्मार्ट फोन बजारमा ल्याएको छ । जेडटीइका एक्जन मिनी र एक्जन इलाइट नेपालमा भित्रिएका हुन् ।
यसअघि कम्पनीले ब्लेड सिक्स, ब्लेड थ्री, ब्लेड डी टु, ब्लेड एल फाइभ प्लस, ब्लेड एल फाइभ र ब्लेड एस सेभेन लगायतका उत्कृष्ट फोन नेपाली बजारमा ल्याएको थियो । यी फोन नेपाली बजारमा उत्कृष्ट सावित भइसकेका छन् ।
एक्जन मिनी

प्रेसर सेन्सेटिभ डिस्प्ले भएको स्मार्ट फोन आइफोन सिक्स एस र सेभेन एसको जस्तै ५.२ इन्च छ । फोनमा सेन्सर लक जडान गरिएको छ । एक्जन मिनी स्मार्टफोनमा १३ मेगा पिक्सलको रियर क्यामेरा र सेल्फीको लागि ८ मेगा पिक्सलको क्यामेरा छ ।
फोनको लुक पि्रमियम मेटलमा तयार पारिएको छ । फोनमा ३ जीबीको र्‍याम र ३२ जीबीको इन्टरनल स्टोरज क्षमता छ । एन्ड्रोइड ५ं१ं.१ ललिपप भर्सनको फोनमा २८ एमएएच पावरको ब्याट्री छ । यो फोनमा ३२ जीबी इन्टरनल मेमोरीको क्षमता रहेपनि १३२ जीबीसम्म एक्सपान्ड गर्न मिल्नेछ । यो स्मार्टफोनको मूल्य २५ हजार ९ सय रुपैयाँ तोकिएको छ ।
एक्जन इलाइट

पछिल्लोपटक कम्पनीले नेपाल प्रवेश गराएको एक्जन इलाइट स्मार्ट फोनमा ५.५ इन्चको फुल एचडी डिस्प्ले छ । फोन रियर र फ्रन्ट क्यामेरा जडान गरिएको छ । फोनमा १३ मेगा पिक्सलको प्राइमेरी क्यामेरा र २ मेगा पिक्सलको सेकेन्डरी क्यामेरा छ ।
एन्ड्रोइड ५.०.२ ललिपप भर्सनको यो फोनमा ३ जीबी र्‍याम र ३२ जीबीको इन्टरनल स्टोरेज क्षमता छ । फोनमा पछाडि पट्ट फिङ्गर स्क्यानर छ । फोनले फोरजी तथा थ्री जी दुबै सर्पोट गर्छ । छिटो व्याट्री चार्ज हुने फोनमा ३ हजार एमएएच पावरको व्याट्री छ । यो स्मार्ट फोन ३३ हजार ९ सय रुपैयाँ किन्न पाइन्छ ।

