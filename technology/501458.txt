एनसेलको फोरजी प्लानः अनुमति पाएको एक महिनामै सेवा

३० कात्तिक, काठमाडौं । मोबाइल सेवा प्रदायक कम्पनी एनसेलले दूरसञ्चार प्राधिकरणमा फोरजी सञ्चालनको कार्ययोजना पेश गरेको छ ।
सेवा सञ्चालन अनुमति पाएको एक महिनामै सेवा सुरु गर्न सक्ने प्रतिबद्धतासहित एनसेलले कार्ययोजना पेश गरेको प्राधिकरणका प्रवक्ता मिनप्रसाद अर्यालले बताए ।
प्राधिकरणले कहिलेबाट, कुन ठाउँमा, कसरी फोरजी सञ्चालन गर्न तयारी भएको छ भन्दै तिहार अगाडि नै एनसेलसँग कार्ययोजना माग गरेको थियो ।
तर, एनसेलले भने अहिले उपलब्ध ११ मेगाहर्ज व्याण्डबाट फोरजी सञ्चालन हुन नसक्ने भन्दै थप व्याण्ड सहित कार्ययोजना पेश गरेको अर्यालले बताए ।
नेपाल टेलिकमले भने यसअघि नै पुस १५ गतेबाट फोरजी सेवा सञ्चालन गर्ने गरी अनुमति पाइसकेको छ । ‘एनसेलले पठाएको विरवरणमा अहिले छलफल भइरहेको छ’ अर्यालले भने, ‘अब अनुमति दिने/नदिने विषयमा विस्तृत अध्ययन पछि निर्णय हुन्छ ।’
यि पनि पढ्नुस्
नेपाल टेलिकमले पायो फोरजी सञ्चालनको अनुमति

यस्तो छ नेपालमा सुरु हुन लागेको फोरजी इन्टरनेटको नालीवेली
कुन ब्राण्डका कुन-कुन मोबाइलमा चल्छ फोर-जी इन्टरेनट ?(सूचीसहित)

