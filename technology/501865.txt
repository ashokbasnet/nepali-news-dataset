जेटिइले ल्यायो एक्जोन सेरिजका दुई स्मार्टफोन, यस्ता छन बिशेषता

१ मंसिर, काठमााडौं । विश्वको प्रमुख स्मार्टफोन निर्माता जेटिइले चर्चित एक्जोन सेरिजका दुई स्मार्टफोन नेपाली बजारमा बिक्री सुरु गरेको छ ।
छोटो समयमा नेपाली बजारमा सफलता हाँसिल गरेको जेटिइको आधिकारिक बितरक इभोलुसन इन्टरप्राइजेज प्राली हो ।
कम्पनीले नेपाली ग्राहकलाई लक्षित गर्दै जेटिइ एक्जोन इलाइट र एक्जोन मिनी नेपालमा सार्वजनिक गरेको हो । जेटिइ ब्लेड एस ६, ब्लेड एस सेभेन र भि सेभेेन लाइट स्मार्टफोनको सफलताबाट उत्साहित कम्पनीले नयाँ स्मार्टफोनहरु ल्याएको हो ।
जेटिइ एक्जोन इलाइट
जेटिइ एक्जोन इलाइटमा ५.५ इन्चको फुल एचडी डिस्प्ले रहेको छ । १०८० ह १९२० पिक्सल रहेको स्क्रिनमा ४०१ पिपिआइ डेन्सिटी छ ।
जसले गर्दा स्क्रिन चम्किलो, आकर्षक देखिन्छ । मिडरेन्जको स्मार्टफोनमा यो क्वालिटीको डिस्प्ले कमै मात्र पाइन्छ । यसमा ३ जिबीको र्‍याम र ३२ जिबीको इन्टरनल स्टोरेज क्षमता छ । यसको स्टोरेजलाई माइक्रो एसडी कार्डद्धारा बढाउन सकिन्छ । यसमा आर्डिनो ४३० को प्रयोग भएकोले गेमिङ पर्फमेन्स राम्रो रहेको छ ।

यसमा स्नापड्रागन ८१० को २.३ गिगाहर्ज अक्टाकोर प्रोसेसर प्रयोग भएको छ, जसले गर्दा स्मार्टफोनले उत्कृष्ट पर्फमेन्स प्रदान गर्दछ । यसमा प्रयोग भएको हिट डिसिपेसन सिस्टमले फोनलाइ कुल गराएर राख्छ । जसले फोन तात्न पाउँदैन र फोनमा अधिक समयसम्म प्रयोग गर्न सहजता प्रदान गर्दछ ।
यसको अर्को प्रमुख आकर्षक पक्ष भनेको क्यामेरा हो । यसमा १३ मेगापिक्सल तथा २ मेगापिक्सलको अटो फोकस ड्यूल क्यामेरा छ । ड्युल क्यामेरा र बोकेज मोडको प्रयोग भएकोले फोटो खिच्दा डिएसएलआर क्यामेराबाट फोटो खिचेको गुणस्तरको फोटो प्राप्त गर्न सकिन्छ । सेल्फीप्रेमिहरुको लागि पनि ८ मेगापिक्सलको फ्रन्ट क्यामेरा छ । जसले आकर्षक फोटो खिच्ने कम्पनीको दाबी छ ।
यो स्मार्टफोनमा ३००० एमएएचको ब्याट्री भएकोले लामो समयसम्म व्याकअप दिने कम्पनीको दाबी छ । यसमा छिटो चार्ज हुने क्विक चार्ज २.० प्रविधि भएकोले केबल ३० मिनटमा नै ६० प्रतिशत चार्ज हुन्छ । यसमा तिब्रगतिको फिङ्गरप्रिन्ट सेन्सर, ड्युल माइक्रो सिम, फोर जी, वाईफाई लगायतका अन्य फिचरहरु छन । यसको मूल्य नेपाली बजारमा ३३ हजार ९ सय रुपैंया रहेको छ ।
जेटिइ एक्जोन मिनी प्रिमियम
यसैगरी जेटिइले एक्जोन मिनी प्रिमियम एडिसन स्मार्टफोन पनि बजारमा सार्वजनिक गरेको छ । यो स्मार्टफोनमा ५.२ इन्चको फुल एचडी सुपर एमोएलइडी थ्रिडी टच डिस्प्ले छ । यो विश्वकै पहिलो प्रेसर सेन्सिङ, थ्रिडी टच फोन भएको कम्पनीको दाबी छ ।
यसमा फिङ्गर पि्रन्ट, भ्वाइस प्रिन्ट, आइप्रिन्ट बायोमेट्रिक अथेन्टीकेशन सेक्युरिटी जस्ता आकर्षक विशेषता छन् ।

 
३ जिबी र्‍याम र ३२ जिबीको इन्टरनल स्टोरेज रहेको यो स्मार्टफोनमा १.५ गिगाहर्जको अक्टाकोर प्रोसेसर छ । यसको स्टोरेजलाई माइक्रो एसडी कार्डद्धारा बढाउन सकिन्छ ।
एक्जोन मिनीमा पनि क्यामेरालाई प्राथमिकतामा राखिएको छ । यसमा १३ मेगापिक्सलको अटो फोकस क्यामेरा छ र फ्रन्टमा ८ मेगापिक्सलको सेल्फी क्यामेरा राखिएको छ । जसले उत्कृष्ट फोटो खिच्न सक्दछ । २८०० एमएएचको व्याट्री रहेको एक्जोन मिनीमा फिङगरपि्रन्ट सेन्सरको सुविधा छ । ड्युल नानो सिम सपोर्ट गर्ने यसको मुल्य २५ हजार ९ सय रुपैंया रहेको छ । यसमा पनि सिंगल साधारण सिम, फोर जी, वाईफाई लगायतका अन्य फिचरहरु छन ।
दुबै स्मार्टफोन एन्ड्रोइड ललिपप भर्सनको अपरेटिङसिस्टममा आधारित भएर संचालन हुन्छ । डिजाइन, लुक्स, क्यामेरा र पर्फमेन्स राम्रो रहेका यि स्मार्टफोनहरुको बजार नेपालमा राम्रो रहने कम्पनीले विश्वास लिएको छ । दुबै स्मार्टफोन नेपालका प्रमुख मोबाइल स्टोरहरुमा उपलब्ध छन् ।

