एनटिसीको पोष्टपेड ‘कन्भर्जेन्ट बिलिङ’मा, कस्तो हो यो सिस्टम ?

४ मंसिर, काठमाडौं । नेपाल टेलिकम (एनटीसी)ले जिएसएम पोष्टपेड सेवालाई कन्भर्जेन्ट रियल टाइम बिलिङ सिस्टममा लगेको छ । टेलिकमले वायरलेस सिस्टमका जीएसम तथा सिडिएमए र वाइम्याक्स सेवाको बिलिङलाई एउटै सिस्टममा लगेको हो ।
यसअघि टेलिकमको पोष्टपेडको बिलिङ सिस्टम अन्यको भन्दा फरक थियो । नयाँ सिस्टम जडानपछि पोष्टपेड सेवामा नयाँ बिलिङ सिस्टम लागू हुने र त्यसले बिल भुक्तानी अझ सहज हुने टेलिकमले जनाएको छ ।
अब कष्टमरको एउटै आइडीबाट पनि बिलिङ गर्न सकिने गरी सिस्टम माइग्रेशन गरिएको टेलिकमकी प्रवक्ता प्रतिभा वैद्यले बताइन् ।  पुरानो सिस्टमलाई परिवर्तन गर्दैपर्ने भएकाले टेकिमले एकीकृत बिलिङ सिस्टमको अवधारणाअनुसार यसलाई कन्भर्जेन्ट बिलिङमा ल्याएको हो ।
तर, पिएसटीएन र एडीएसएललाई यो सिस्टममा बाँकी रहेकाले एकीकृत बिलिङ सिस्टम अहिले नै सुरु नहुने टेलिकमले जनाएको छ ।
रियल टाइम बिलिङ सिस्टमलाई माइग्रेशन गरेपछि पोष्पेडका ग्राहकको मोबइलमा लाष्ट कल कष्ट अर्थात अन्तिम पटक गरेको कलको लागत आउने सिस्टम सुरु गर्ने तयारीमा टेलिकम छ ।
यसले ग्राहकलाई आफ्नो ब्यालेन्सप्रति सचेत रहन र बेलैमा रिचार्ज गर्न पूर्व सूचना दिने  प्रवक्ता वैद्यले बताइन् ।
यो सिस्टम अपग्रेड भएपछि फ्रड गरेर अप्रत्यासित बिलिङ गर्न खोज्नेहरुलाई पनि नियन्त्रण गर्न सकिने भएको छ । यसैगरी अहिलेको साधारण बिलङ सिस्टमबाट पनि पोष्टपेड रिजार्च गर्न सकिने व्यवस्था मिलाउन सकिन्छ ।
तर, टेलिकमले प्राविधिक रुपमा मात्र सिस्टमलाई माइग्रेशन गरेको छ । टेलिकमले यही सिस्टमका आधारमा पोष्टपेड प्रयोगकर्ताका लागि केही समयभित्रै नयाँ सुविधाहरु घोषणा गर्न सक्नेछ ।

