कसले चाहन्न यी ५ रोबोट आफुसँग होउन् ?
विश्वमा प्रविधिको क्षेत्रमा ठूलो प्रगति भैरहेको छ र मानिसजस्तै संवदना तथा तर्क गर्ने रोबोटहरुको उत्पादन पनि भैसकेको छ । अहिलेसम्म मानिसको वशमा रहेका कामहरु रोबोटले गर्न थालिसकेको छ । यी पाँच रोबोटहरु तपाइँसँग भएमा तपाइँको जिवनमा कस्तो चमत्कार होला, कल्पना गर्नुस् त ।
१. पेपरः मानिसहरुको साथीको रुपमा रहेको यो रोबोट जापानमा बनाइएको हो । यो रोबोटले मानिसको संवेदना बुझ्नसक्छ । मानिसको अनुहारमा रहेको खुसी र दुखको भाव पढ्न सक्छ । गत जुन महिनामा लञ्च भएको यो रोबोट अहिलेसम्म ४ हजार गोटा बिकिसकेको छ । फ्रान्समा बारमा ग्राहकहरुलाई वाइन दिने काममा समेत यसलाई खटाइएको छ ।


२. एचआरपी टूः यो रोबोट पनि मानव रोबोट नै हो । यसले घरेलु कामदारले गर्ने विभिन्न कामहरु ग्र्दछ । यसले घरका सदस्य तथा पाहुनाहरुलाई चिया टक्राउने, भाँडाकुँडा धुने आदि काम गर्दछ । यो रोबोट भएपछि सायद घरमा घरेलु कामदार राखिरहनु पर्दैन । यो पनि जापानी रोबेाट नै हो ।
३.रोबो शेफः चीनको हेफेइस्थित एक रेष्टुरेन्टमा यो रोबोटले अहिलेपनि खाना पकाउने गर्छ । उक्त रेष्टुरेन्टमा यस्ता तिस वटा रोबोटले खाना पकाउने, ग्राहकलाई खाना पस्किएर दिने तथा ग्राहकलाई स्वागत गर्ने काम गर्दछन् ।

४. रोबो रिसेप्सनिष्टः मानिस जस्तो यो रोबोटलाई तोसिबा कम्पनीले सन् २०१४ मा बनाएको हो । यसले विभिन्न कार्यालयहरुमा रिसेप्सनिष्टको काम कुशलतापूर्वक गर्न सक्दछ ।

५. हेल्थकेयर रोबोटः मानिसजस्तै यो रोबोट पनि जापानमै बनाइएको हो । नमुना प्रदर्शनीमै यसले ३० किलोको एक टोकरी उठाएको थियो । यसले ६६ किलोसम्मको भार उठाउन सक्दछ । यसले अस्पताल तथा नर्सिंग होमहरुमा काम गर्नका लागि बनाइएको हो । स्वास्थ्यसेवा क्षेत्रका लागि यो निकै काम आउँछ यो रोबोट ।


