ट्विटरले किन बन्द गरिदियो आफ्नै हाकिमको अकाउन्ट ?
पछिल्लो समय अमेरिकी दक्षिणपन्थी अगुवाहरुको अकाउन्ट प्रतिबन्धित गरी चर्चा र विवादमा आएको माइक्रोब्लगिंग साइट ट्विटरले आफ्नै हाकिमको अकाउन्ट समेत बन्द गरिदिएको छ ।
ट्विटरका सिइओ तथा सहसस्थापक ज्याक डर्सीको ट्विटर अकाउन्ट मंगलबार केही बेरका लागि बन्द भएको हो । पछि स्पष्टिकरण दिँदै डर्सीले आन्तरिक त्रुटीका कारण यस्तो हुने गएको बताएका थिए ।
उनले ट्विट गरेः आफ्ना ट्विटर पुनः सेटअप गर्दैछु, आन्तरिक गल्तीका कारण अकाउन्ट निलम्बित भएको थियो ।
१५ मिनेटसम्म उनले आफ्नो अकाउन्ट खोल्न सकेनन् । जब उनी अकाउन्ट लगइन गर्ने कोसिस गर्दथे तब मेसेज आउँथ्यो, अकाउन्ट सस्पेन्ड गरिएको छ ।
अाफ्ना प्रयोगकर्ताको ट्विटर अकाउन्ट केवल ट्विटर आफैले मात्र निलम्बन गर्न सक्छ । प्रयोगकर्ताले आफ्नो अकाउन्ट केवल निस्क्रिय मात्र बनाउन सक्छन् ।

