ह्वाट्सएपले थप्दैछ नयाँ फिचरः डाउनलोड गर्दागर्दै यसरी हेर्न सकिन्छ भिडियो
भिडियो कलिंग फिचर लञ्च गरेपछि मेसेजिंग एप ह्वाट्सएप अब एक नयाँ फिचरको परीक्षणमा जुटेको छ ।
जस अनुसार जब तपाइँ कसैले पठाएको भिडियो डाउनलोड गरिरहनुभएको हुन्छ, सोही क्रममा उक्त भिडियो स्ट्रिम गरेर हेर्न पनि सक्नुहुनेछ ।
अहिलेसम्म ह्वाट्सएपमा कसैले पठाएका भिडियो पूर्णरुपमा डाउनलोड नभएसम्म प्रयोगकर्ताले देख्न पाउँदैनथे । तर नयाँ फिचरले भने डाउनलोड भैरहेको समयमा पनि भिडियोमा के छ ? भन्ने कुरा हेर्ने मौका प्रयोगकर्तालाई दिनेछ ।
यस्तोमा यदि तपाइँलाई भिडियोको सामाग्री मन परेन भने भिडियो डाउनलोड रद्द गर्न सक्नुहुनेछ । यसले मोबाइल डाटा बचत तथा समय बचत गर्न सहयोग गर्नेछ ।
एन्ड्रोइडको ह्वाट्सएपको बेटा एपमा जब कसैले भिडियो पठाउँदछ तब तपाइँले प्ले आइकन देख्नुहुन्छ । त्यसको तल भिडियोको साइज लेखेको हुन्छ ।जब तपाइँले प्ले बटनमा ट्याप गर्नुहुन्छ तब भिडियो स्ट्रिमिंग सुरु हुन्छ ।
स्ट्रिमिंगका दौरान भिडियो ह्वाट्सएपमै प्ले भएको हुन्छ । तर पूरा डाउनलोड भैसकेपछि तपाइँले छानेको कुनै पनि मिडिया प्लेयरमा भिडियो चलाउन सक्नुहुन्छ ।
एन्ड्रोइड प्रयोगकर्ताले ह्वाट्सएपको परीक्षणमा रहेको फिचर प्रयोग गर्न चाहनुहुन्छ भने यहाँ क्लिक गरेर डाउनलोड गर्न सक्नुहुन्छ ।

