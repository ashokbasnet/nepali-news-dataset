दुई फिचर फोनसँगै नोकियाको पुनरागमन, के के छन् विशेषता ?
एचएमडी ग्लोबलले नोकिया ब्राण्डका दुई फिचर फोन सार्वजनिक गरेको छ । नोकिया १५० र नोकिया १५० डुअल सिम नामका दुई फोन बजारमा ल्याइएको हो ।
नोकियाका यी दुबै मोबाइल बेसिक फिचर फोन हुन् र यिनमा इन्टरनेटको सुविधा छैन । यी मोबाइल फोनमा एमपिथ्री प्लेयर, ब्लुटुथ, एफएम रेडियो, भिजिए क्यामेरा तथा एलइडी फ्लास लगायतका फिचर उपलब्ध छन् ।
दुबै फिचर फोनमा २.४ इन्चको क्यूभिजिए डिस्प्ले हुनेछ । दुबै फोन नोकिया सिरिज ३० प्लस अपरेटिंग सिस्टमबाट चल्नेछन् । नोकियाका यी दुई फोनको मूल्य २६ डलर तोकिएको छ ।
कम्पनीका अनुसार यी फोनको ब्याट्री दमदार छ र २२ घण्टा टकटाइम दिन्छ । नोकिया १५० को ब्याट्रीको स्टाण्डबाई टाइम ३१ ीदन तथा नोकिया १५० डुअल सिमको स्टाण्डबाई टाइम २५ दिन छ । यी फिचर फोनमा स्नेक जेन्जिया, निट्रो तथा रेसिंग जस्ता गेम्स रहेका छन् ।
स्मरण रहोस् एचएमडी ग्लोबल फिनल्याण्डको कम्पनी हो जो सँग नोकिया ब्राण्डका मोबाइल फोन लञ्च गर्ने अधिकार छ । यो कम्पनीको शीर्ष नेतृत्वमा नोकियाकैपूर्व कार्यकारी रहेका छन् ।
एजेन्सीको सहयोगमा

