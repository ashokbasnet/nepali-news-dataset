यो वर्ष उपभोक्ताले किन मन पराएनन् महंगा स्मार्टफोन ?
स्मार्टफोनको दुनियाँमा एप्पलको जादू सन् २०१६ मा केही घटेको देखिएको छ । सन् २००७ मा आइफोन लन्च भएपछि एप्पलले स्मार्टफोनको दुनियाँमा यस्तो जादु गरेको थियो कि, मानिसहरु एप्पलका प्रडक्टहरुका लागि रातभर लाइनमा उभिएर पर्खन्थे ।
तर स्मार्टफोनको दुनियाँका लागि सन् २०१६ यदी स्मरणीय बन्यो भने सामसुंगको ग्यालेक्सी नोट सेभेनको ब्याट्रीको समस्या कारण बन्यो, जसले विश्वभर एक नयाँ समस्या खडा गरिदियो ।
गिजबटका अनुसार कुनै स्मार्टफोनको हार्डवेयरमा समस्या आयो भने कसैको सफ्टवेयरमा समग्रमा यो वर्ष धेरै स्मार्टफोन निर्माता कम्पनीमा हो ।
सामसुंगको ग्यालेक्सी नोट सेभेनलाई विश्वमा ठूलो धुमधामसँग लन्च गरिएको थियो । जब उसका स्मार्टफोन एकपछि अर्को गर्दै खराब ब्याट्रीका कारण पडि्कन थाले तब दुनियाँको सबैभन्दा ठूलो स्मार्टफोन कम्पनीका लागि टाउको दुखाई बन्यो ।
त्यसपछि सुरु भयो मानिसहरुले स्मार्टफोन फिर्ता गर्ने सिलसिला । तर धेरै दिनसम्म फोन पडि्कने समाचारले सामसुंगको विज्ञापन बजारको हावा खुस्काइदियो । स्थिति यतिसम्म बिगि्रयो की, कैयौँ देशहरुमा हवाइ जहाजमा ग्यालेक्सी नोट सेभेन समेत प्रतिबन्धित गरियो ।
कैयन दिनसम्म यस्ता खबरसँग जुधेसँगै सामसुंगले उपभोक्ताहरुले आफूले खरिद गरेका स्मार्टफोन कम्पनीमा फिर्ता गर्नसक्ने फैसला गर्‍यो ।
सामसुंगका अनुसार अमेरिकी बजारमा ९० प्रतिशत भन्दा धेरै उपभोक्ताले ग्यालेक्सी नोट सेभेन फिर्ता गरे । तर, अन्य देशहरुमा केही मानिससँग अझैप नि नोट सेभेन रहेको बताइन्छ ।
कम्पनीहरुले नयाँ ब्राण्ड लञ्च गरेसँगै बजारमा बर्चस्व कायम गर्ने विश्वास गरे । उपभोक्ताहरु राम्रो स्मार्टफोनका लागि गोजी खाली गर्न तयार भएको देखियो । तर उपभोक्ताहरु सोनीको एक्सपेरिया स्मार्टफोनका लागि खर्च गर्न तयार देखिएनन् ।
साल २०१६ मा सोनी कम्पनीले एक्सपेरिया एक्स जेड लञ्च गरेको थियो, जसको बनावट निकै उत्कृष्ट थियो । त्यसका फिचर पनि खासै विशेष थिएनन् । त्यसमा निकै उत्कृष्ट गुणस्तरको मुख्य क्यामेरा लगाइएको थियो, जुन फाइभ एक्सिस भिडियो स्टाबिलाइजेसन प्रविधिले युक्त थियो र क्यामरामा सेन्सर इमेजिंग समेत लगाइएको थियो ।
तर यति हुँदा पनि यो फोन फ्लप सावित भयो । यसको केवल एउटा मात्र कारण थियो की, फोनको मूल्य आवश्यकताभन्दा अधिक राखिएको थियो । अर्थात् यो आम ग्राहकको पहुँचभन्दा निकै टाढा थियो र मूल्यको हिसाबले फिचर पनि खासै थिएन । आमरुपमा ग्राहकले कम मूल्यमा धेरै फिचर चाहन्छन् ।
आवश्यकताभन्दा धेरै मूल्य हुँदा केही फोनहरु फ्लप सावित हुन्छन् र सोनीको एक्सपेरिया एक्स जेडले पनि सोही नियति भोग्यो । सोनी एक्सपेरियाको कोसिस थियो की, ऊ सन् २०१६ मा जेड सिरिजको फोनपछि एक्स सिरिजको फोनतर्फ ध्यान दिनेछ ।
सोहीअनुरुप उसले एक्सपिरिया एक्स लञ्च गर्‍यो, जुन स्नापड्रागन एसओसीमा काम गथ्र्यो । त्यसमा २३ मेगापिक्सेलको क्यामरा थियो । अन्य फिचरको मामिलामा पनि उक्त फोन विशेष थियो । तर पनि यसको बिक्रि सोचेअनुरुप भएन । महंगो मूल्य तिरेर मानिसहरु यसलाई किन्न तयार भएनन् र यो पनि फ्लप भयो ।
गुगल पिक्सेल फोन लञ्च भएको खबर सुनेर अन्य कम्पनीहरुलाई चिन्ताले सताउन थालेको थियो । तर पनि पिक्सेल फोन फ्लप भयो, जसको एउटै कारण यसको उच्च मूल्य नै हो ।
उपभोक्ताहरु आखिर त्यतिधेरै मूल्य तिर्नु नै पर्छ भने किन आइफोन नकिन्ने भन्ने सोँचमा पुग्ने गरेको विशेषज्ञहरु बताउँछन् । यद्यपि गुगल पिक्सेलको बिक्रिलाई लिएर खुसी छ तर यसलाई आइफोनलाई टक्कर दिन केही समय लाग्ने देखिएको छ ।
सोनी एक्सपिरियाको तुलनामा गुगल पिक्सेलको अवस्था केही राम्रो थियो तर पनि पिक्सेल सफल स्मार्टफोनको श्रेणीमा रहन सकेन । किनकि गुगलले आफ्नो सबैभन्दा राम्रो स्मार्टफोनबाट धेरै अपेक्षा राखेको थियो ।
अन्य आइफोन जस्तै एप्पलको आइफोन सेभेनका लागि पनि उपभोक्ताहरुले निकै पर्खिए । तर सामसुंग ग्यालेक्सी नोट सेभेन जस्तै एप्पलका लागि पनि ७ नम्बर धेरै दुर्भाग्य सावित भयो ।
केही देशमा यसको ब्याट्री पडि्कएको खबर आयो । यद्यपि नोट सेभेन जति ठूलो संख्यामा नरहेकाले आइफोनको चर्चा कम भयो ।
आइफोन सेभेनमा डुअल रियर क्यामरा, वायरलेस एयरफोनजस्ता फिचर थिए । तर ब्याट्रीको खराबीका कारण यो फोनले पनि एप्पलको इज्जत धान्न सकेन । बीबीसी हिन्दी

